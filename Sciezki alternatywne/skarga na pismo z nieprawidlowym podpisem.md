## Kogo dotyczy to pismo?
Dokument należy wysłać jak najszybciej po otrzymaniu z PPIS odpowiedzi na pismo złożone przez ePUAP w postaci dokumentu/załącznika, w ktorym data w treści pisma jest inna (zwykle wcześniejsza) niż data z metadanych podpisu elektronicznego. Każdy podpis elektroniczny z urzędu musi być opatrzony tzw. niezaprzeczalnym znacznikiem czasowym.

## Czy na dalszym etapie postępowania również warto wysłać to pismo?
Tak, tego typu pisma wysyłamy zawsze po nieprawidłowym doręczeniu pisma z Organu. Należy zwracać uwagę na nieprawidłowości w postępowaniu administracyjnym i wykazywać wzorzec niedbałych działań w postępowaniu Organu.

## Co ewentualnie warto dopasować w treści wniosku?
Całą treść pisma. W szczególności opis stanu faktycznego.

## Jaki jest inny cel tego pisma?
Być może uda się doprowadzić do sytuacji, gdzie organ nadrzędny przeprowadzi wobec pracownika PPIS procedurę odpowiedzialności służbowej. Tak właśnie załatwienie sprawy powinno wyglądać w idealnym świecie, w rzeczywistości raczej należy się spodziewać odpowiedzi wymijającej.

## Jakie są dalsze kroki?
Czekać na odpowiedź organu. Brak odpowiedzi w ustawowym terminie powinien uruchomić procedurę odwoławczą. Odpowiedź wymijająca lub niepełna - uruchomić procedurę wymuszająca na Organie sprecyzowanie stanowiska ze wskazaniem podstawy prawnej oraz obowiązku pracownika do takich a nie innych działań. Zawsze każdą odpowiedź organu należy przekazać na forum, a docelowo warto dodać do tego repozytorium.

## Dlaczego pismo jest kierowane do PPIS a nie do organu nadrzędnego czyli WIS?
Ponieważ PPIS ma obowiązek przekazania tego pisma do swojego przełożonego w ciągu 7 dni. Jeśli tego nie uczyni naruszy przepisy K.p.a., na co powinna być złożona stosowna skarga.

## Treść pisma:
```
                                                                <miejscowosc>, <data>
<imie nazwisko>
<adres>

                                                                Państwowy Powiatowy
                                                                Inspektor Sanitarny w <miejscowosc>
                                                                <adres>

Wasz znak: <znak sprawy>

SKARGA

Na podstawie art. 227 K.p.a. składam skargę na p.o. Państwowy Powiatowy Inspektor Sanitarny w <miejscowosc> <osoba>, 
w zakresie czynności w trybie postepowania administracyjnego w zgodzie z rozdziałem 8 K.p.a.

Oczekuję przekazania niniejszej skargi do Organu właściwego do jej rozpatrzenia oraz zawiadomienia stron o tym fakcie.

Powiatowy Inspektor Sanitarny w Policach prowadzi sprawę o sygnaturze <sygnatura>, w której jesteśmy jako rodzice, stroną. 
W dniu <data> zostało złożone przez nas pismo o charakterze [wniosku], za pośrednictwem Elektronicznej Platformy Usług Administracji Publicznej (ePUAP). 
W dniu <data> otrzymaliśmy odpowiedź Organu w postaci dokumentu oznaczonego w treści datą <data dokumentu> oraz podpisanego w/g niezaprzeczalnego znacznika
czasowego w dniu <data z podpisu elektronicznego>. Zwracamy uwagę, że zgodnie z art. 39 § 1 K.p.a., 
Organ powinien doręczyć pismo za pomocą środków komunikacji elektronicznej. Informujemy, że nasze pismo posiadało stosowne pouczenie, dołączane 
automatycznie i w sposób niezmienny, do pism wysyłanych za pomocą platformy ePUAP, w treści:

cyt. „Korespondencję w tej sprawie proszę kierować do mnie za pomocą środków komunikacji elektronicznej zgodnie z art. 39' ustawy z dnia 14 czerwca 1960 r. 
Kodeks postępowania administracyjnego (Dz. U. z 2000 r. Nr 98, poz. 1071, z późn. zm.).”

[DOPASOWAĆ STAN FAKTYCZNY:]
W związku z powyższym, sprawa nie została załatwiona zgodnie z przepisami. Informuję, iż w piśmie z <data> wysłanym poprzez platformę ePUAP, 
p. <osoba> przesłała załącznik, datowany w treści nagłówka na <data z tresci pisma> i podpisany elektronicznym podpisem kwalifikowanym wg znacznika czasu, 
w dniu <data z podpisu elektronicznego>. Może to oznaczać wprowadzenie do obiegu prawnego antydatowanego dokumentu. Strona, poza przekazaniem wiedzy o zauważonej 
nieprawidłowości, nie dysponuje możliwością oceny, czy akurat ta czynność wyczerpuje znamiona czynu z art. 271 par 2 Kodeksu Karnego. 
Jednakże, mimo braku założenia złej woli, w ocenie strony, tak swobodne podejście do procedur tworzenia dokumentów budzi uzasadnione obawy, 
co do należycie starannego prowadzenia sprawy przez PPIS w <miejscowosc>.

Uprzejmie proszę o:
1.	Odpowiedź na nasze pismo z dnia <data> zgodnie z obowiązującymi przepisami.
2.	Przeprowadzenie kontroli działalności Państwowej Powiatowej Inspekcji Sanitarnej w <miejscowosc> w sferze doręczania dokumentów we wszystkich prowadzonych sprawach, 
pod kątem ich zgodności z aktualnie obowiązującymi przepisami (w szczególności z rozdziałem 8 K.p.a. w trybie art. 39 § 1 K.p.a.).
3.	Poinformowania stron o wynikach kontroli wskazanych w p. 2 niniejszej skargi.
4.	Wyciągnięcie konsekwencji służbowych wobec winnych urzędników.
5.	Zapobieżenie podobnym wypadkom w przyszłości.

Oczekuję od Organu podjęcia stosownych kroków w tej sprawie i poinformowania o ich rezultacie.

z wyrazami szacunku
<imie nazwisko>
```
