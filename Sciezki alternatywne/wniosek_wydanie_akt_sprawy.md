# Wzór wniosku o wydanie akt sprawy

## Jaki jest stan tego pisma?
Do wykorzystania. Oczekujemy na reakcje organów.

## Kogo dotyczy to pismo?
1. Rodzica, wobec którego jest prowadzone dowolne postępowanie administracyjne.

2. Aktualnie wzór wniosku jest treściowo powiązany z pismem nr 10, czyli [skargą do GIODO na czynności PPIS](https://github.com/szanitani/szczepienia/blob/master/Sciezki%20alternatywne/pismo%20do%20giodo.md).

## Jaki jest cel tego pisma?
1. Pozyskanie od organu pełnych akt sprawy, bez konieczności podróżowania do siedziby organu. Rodzice, którzy mają możliwość udania się do wskazanej przez organ siedziby oczywiście nie muszą składać tego wniosku.

## Co zmodyfikować w treści?
To może być trudne pismo. Należy dopasować do swojego stanu faktycznego. W przypadku gdy pismo jest adresowane do innego organu niż GIODO oczywiście tych zmian będzie więcej.

## Jakie są dalsze kroki?
1. Pytania i wątpliwości w szczególności stanowiska organów należy przekazać na [forum do tego wątku](http://szczepienia.org.pl/viewtopic.php?p=181652). Znajdują się tam również komentarze i historia dokumentu.
2. Organ powinien przekazać akta sprawy lub odpowiedzieć postanowieniem o odmowie.
3. Na ewentualne postanowienie przysługuje wniosek o uzupełnienie, na który organ musi odpowiedzieć postanowieniem.
4. Jeśli postanowienie jest odmowne, przysługuje na nie zażalenie.
5. Kolejny krok to sąd administracyjny, jako kolejna niestety ścieżka poboczna w postępowaniu.
6. Pracowników GIODO, którzy brali udział w postępowaniu a nie zgłosili naruszeń prawa przez pracowników PPIS należy zgłosić do prokuratury na mocy przepisów art. 304 § 2 Kodeksu Postępowania Karnego.

## Na co należy zwrócić uwagę?
Na terminy. Na uzasadnienie. Na póżniejsze wykorzystanie tej sytuacji w skardze do WSA i dalej do NSA.

## O co chodzi z przesłaniem materiałów do najbliższego stronie urzędu?
Takie przepisy też istnieją - organ może przekazać akta sprawy do innego organu, bliższego miejscowo stronie, gdzie strona może wykonać swoje czynności np. zapoznanie się z aktami. Niestety - zależy to w głównej mierze od dobrej woli organu, mimo normy prawnej z art. 52 kpa i licznego, ciekawego orzecznictwa. Na pewno odmowa organu przekazania akt (w formie postanowienia), mimo wskazania przez stronę i takiego możliwego rozwiązania będzie stanowiła ciekawą podstawę do skargi do WSA.

## Dlaczego potrzebuję uwierzytelnionych kopii?
Tak jak jest wyjaśnione, takie dokumenty mogą być dowodami w sądzie. Jednakże, trzeba mocno podkreślić, że pozyskanie uwierzytelnionych kopii może być kosztowne, stąd jeśli strona będzie znała koszt takiej operacji, to do samego postępowania odwoławczego uwierzytelnione kopie nie są wymagane.

## W piśmie jest odwołanie do Kodeksu Postępowania Karnego?
Tak, to pismo dotyczy postępowania skargowego w GIODO, w którym jest zwracana uwaga na naruszenie przez PPIS przepisów karnych ustawy o ochronie danych osobowych. Te naruszenia przepisów, skutkujące odpowiedzialnością karną przez pracowników PPIS, wydają się oczywiste a mimo tego, żaden organ do tej pory nie zgłosił tych pracowników PPIS do prokuratury. W przypadku GIODO taki obowiązek jest niezaprzeczalny a na mocy przepisów właśnie kpk, można zgłosić do prokuratury właśnie pracowników GIODO, za niezgłoszenie pracowników PPIS. I należy to uczynić, ponieważ GIODO jest instytucją kontrolną inne organy, pełni rolę trybuna ludowego a nie kolejnego urzędu, który kryje uchybienia innych organów. Jeśli nie będziemy mieli zaufania do instytucji kontrolnych, wtedy ten system nie będzie działał. Stąd w naszym interesie, jako obywateli, jest aby wręcz bardziej penalizować instytucje niby kontrolne niż samych pracowników PPIS.

## Dlaczego w piśmie jest tak mocno uzasadniany brak możliwości dojazdu do organu?

Te treści niestety wynikają z tradycji orzecznictwa w polskich sądach, gdzie petent musi się tłumaczyć, uzasadniać i wyrażać skruchę, że może coś chcieć w ogóle od organu. Niestety nie ma przepisów nakładających obowiązek dostarczenia akt przez pocztę/ePUAP przez organ, natomiast są przepisy dające taką możliwość. Co w praktyce oznacza, że jeśli nie jest to obowiązkowe to organy po prostu tego nie robią. Na szczęście odmowa przesłania akt musi nastąpić w formie postanowienia, które możemy docelowo zaskarżyć do WSA, w którym musimy właśnie dać składowi orzekającemu szansę na uznanie, że nasz wniosek był uzasadniony.

## A co z innymi postępowaniami administracyjnymi?

Tak, wniosek po stosownych modyfikacjach do zastosowania w każdym postępowaniu administracyjnym ALE znacznie ciekawsza jest sytuacja, gdy organ wyda decyzję/postanowienie bez poinformowania strony o możliwości dostępu do akt sprawy. W takiej sytuacji strona otrzymuje niezwykle mocny argument do WSA, ponieważ takie działanie organu to rażące naruszenie podstawowywch praw strony w postępowaniu. Tego typu sytacje należy omawiać na [forum w tym wątku](http://szczepienia.org.pl/viewtopic.php?p=181652).

## Treść pisma:
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{{miejscowosc}} {{data}}

{{adres}}

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{{organ (Wojewoda)}}

Wasz znak:  {{znak sprawy}}

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;**WNIOSEK**

W odniesieniu do pisma z dnia {data} odebranego w dniu {data}, w związku z art. 10 § 1 kpa, uprzejmie proszę o przekazanie kopii akt przedmiotowej sprawy i umożliwienie wypowiedzenia się co do zebranych dowodów i materiałów oraz zgłoszonych żądań.

1.	Zakres materiału, o którego przesłanie kopii wnoszę. W przypadku odmowy przekazania stronie części materiałów lub innych materiałów istotnych w sprawie, wnoszę o przekazanie części bezspornej, a co do reszty o wydanie stosownego postanowienia o odmowie:

      a.	Akta przedmiotowej sprawy

      b.	Metryka sprawy w rozumieniu art. 66a §1 kpa

      c.	Protokoły z czynności w postępowaniu w rozumieniu art. 67 § 1 kpa

      d.	Adnotacje z czynności w sprawie w rozumieniu art. 72 § 1 kpa

      e.	Inne materiały mające znaczenie w sprawie m.in.: załączniki, dane i dowody zebrane w sprawie, wnioski o przeprowadzenie dowodów i decyzje, podjęte w przedmiocie tych wniosków, pisma procesowe, protokoły z przesłuchań, przeszukań, oględzin i z innych przeprowadzonych w sprawie dowodów, notatki urzędowe, postanowienia, zarządzenia, potwierdzenia odbioru wysyłanych pism.

      f.	Informacja lub oznaczenie tego co {organ} uznaje za udowodnione, co jest dowodem a co jest oświadczeniem lub informacją o stanie faktycznym.

      g.	Rozdzielnik pism kierowanych do stron.

      h.	Oświadczenie organu o kompletności przekazanych materiałów na dzień ich skopiowania.

2.	Tryb przekazania materiałów. W kolejności od najbardziej preferowanej do najmniej, w zależności od możliwości technicznych {organ}. Strona akceptuje sytuację, gdzie część materiałów będzie przekazana jednym medium a część innymi:

      a.	Elektronicznie, przez platformę ePUAP, na adres skrzynki, z której zostało wysłane niniejsze pismo.

      b.	Papierowo na adres z nagłówka tego pisma.

      c.	Przesłanie oryginałów do {najbliższy urząd miasta lub inny organ samorządu} lub {inny najbliższy organ administracji centralnej} – czyli do organów działających w trybie pomocy prawnej na podstawie art. 52 kpa. Strona wykona kopię we własnym zakresie.

      d.	Inny zaproponowany tryb przekazania kopii akt sprawy przez {organ}.

3.	Forma przekazania. Od najbardziej preferowanej do najmniej:

      a.	Kopie w postaci elektronicznej w formie skanów dokumentów papierowych lub kopii plików dokumentów elektronicznych.

      b.	Zwykłe kopie - czyli kserokopie dokumentów papierowych lub wydruki dokumentów elektronicznych, dwustronne, w formacie A4.

      c.	Inna zaproponowana przez {organ}

4.	Forma uwierzytelnienia kopii. Od najbardziej preferowanej do najmniej. Jeśli {organ} odmówi wydania uwierzytelnionych kopii stosownym postanowieniem, wtedy proszę o wydanie zwykłych kopii lub w innej formie zaproponowanej przez {organ}:

      a.	Dodana adnotacja „*poświadczam za zgodność z oryginałem*” w części opisowej dokumentu w ePUAP (skany/kopie dodane jako załączniki).

      b.	Dodana adnotacja „*poświadczam za zgodność z oryginałem*” oraz datą i podpisem osoby uprawnionej na kserokopii/wydruku dokumentu papierowego.

      c.	Inna forma uwierzytelnienia zaproponowana przez {organ}

      d.	Brak uwierzytelnienia

5.	Koszty operacji. Strona zobowiązuje się do pokrycia kosztów.

      a.	Proszę o przekazanie nr-u rachunku bankowego i wymaganej treści tytułu przelewu.

      b.	Strona zobowiązuje się do pokrycia kosztów doręczenia.

      c.	Uprzejmie proszę o poinformowanie strony o kosztach i opcjach kosztów realizacji wnioskowanej czynności przekazania akt, jeśli są inne niż w rozporządzeniu „*Rozporządzenia Ministra Finansów z dnia 18 grudnia 2015 r. w sprawie wysokości opłaty za sporządzenie kopii oraz odpisu dokumentów, Dz.U. 2015 poz. 2182*” i umożliwienie stronie podjęcia decyzji o wyborze z tych opcji.

6.	W kwestii umożliwienia wypowiedzenia się co do zebranych dowodów i materiałów oraz zgłoszonych żądań uprzejmie proszę o wyznaczenie dodatkowego czasu, od daty doręczenia akt sprawy, na złożenie końcowego oświadczenia strony. Ze względu na zakres i skomplikowanie sprawy oraz biorąc aktualną sytuację strony, uprzejmie proszę aby było to co najmniej 14 dni.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;**UZASADNIENIE**

Prawo do sprawiedliwej i rzetelnej procedury jest zawarte w treści zasad państwa prawnego. Zgodnie z takim założeniem wymagane jest precyzyjnie i ścisłe formułowanie nie tylko zasad samego postępowania, ale również przestrzeganie tych zasad przez organy administracji. Zgodnie z tymi zasadami {organ} zawiadomił stronę w swoim piśmie z {data} o możliwości wypowiedzenia się, wyznaczając jednocześnie miejsce i termin zapoznania się z aktami sprawy. Przepisy kpa nie wskazują terminu, w którym strona ma możliwość wypowiedzenia się i zapoznania z aktami sprawy, jednakże okres ten powinien być na tyle długi, aby dana osoba miała możliwość dojazdu do urzędu, przeczytania akt i zastanowienia się nad ewentualnymi wnioskami oraz swoim stanowiskiem. W przedmiotowej sprawie w związku z okolicznościami wskazanymi w dalszej części uzasadnienia, zarówno dojazd jak i przeczytanie oraz zastanowienie się nad stanowiskiem we wskazanym okresie jest niemożliwe. Na skutek powyższego, strona uprzejmie prosi o uwzględnienie w pełni niniejszego wniosku. Z pewnością brak zapoznania się strony z aktami sprawy pozbawia organ możliwości zapoznania się ze stanowiskiem strony oraz możliwości ustosunkowania się do niego w uzasadnieniu decyzji. Aktualny czas rozpatrzenia skargi już jest stosunkowo długi, więc dodatkowy czas na przeprowadzenie tych czynności nie wpłynie ujemnie na całość postępowania a znacznie poprawi jego jakość oraz wypełni zasadę pogłębiania zaufania obywateli do organów państwa.

Ad. 1 „*Zakres materiału, o którego przesłanie kopii wnoszę*”

Strona wnosi o tak szeroki zakres materiału w związku z zamiarem dokonania konkretnych czynności procesowych w oparciu o informacje i przemyślenia na bazie wiedzy o stanowisku drugiej strony czyli organów Inspekcji Sanitarnej oraz o wiedzy o interpretacji przekazanych oświadczeń drugiej strony przez {organ} oraz wiedzy o tym, które dokumenty są w rozumieniu {ORGAN} uznane za „*dowody w postępowaniu*”. Konkretne czynności procesowe to m.in. własne wnioski dowodowe w tym żądania przeprowadzenia dowodów w związku okolicznościami mającymi znaczenie dla sprawy, wyrażenie opinii w związku ze stanowiskiem i oświadczeniami drugiej strony, przeprowadzenie ewentualnych dowodów na fałszywość dokumentów wskazanych przez drugą stronę (w pierwotnym postępowaniu organy Inspekcji Sanitarnej wpisywały w dokumentach tezy nieprawdziwe, co uprawdopodabnia takie sytuacje i w tym postępowaniu), złożenie stosownych oświadczeń lub zastrzeżeń dotyczących zarówno zakończonego już postępowania dowodowego, jak i całej problematyki mającej być przedmiotem rozstrzygnięcia organu oraz złożenie oświadczenia końcowego. Odmowa udostępnienia akt sprawy, efektywnie uniemożliwi stronie dokonanie powyższych zamierzonych czynności procesowych.

Ad. 2 „*Tryb przekazania materiałów*”

Strona informuje, że zamieszkuje w gminie {gmina}, miejscowość {miejscowosc}, stąd do siedziby {ORGAN} w {miejscowosc}, wg planowania trasy samochodowej jest to ok {xx} km ({xx} godz. i {xx} min) w jedną stronę. W przypadku transportu kolejowego, w okresie wyznaczonym przez {ORGAN}, ze {miejscowosc zamieszkania} do {miejscowosc organu} są dwa realne połączenia jedno o godz. {xx:yy} ({{xx} godz. {{yy}} min) i o godz. {xx:yy} ({xx} godz. {yy} min.) – w tym przypadku należy doliczyć czas dotarcia do stacji w {miejscowosc} i od stacji kolejowej w {miejscowosc organu} do siedziby {ORGAN} przy ul. {ulica numer domu}. Droga powrotna zajmuje czas porównywalny. Koszt transportu i utrata jednego dnia roboczego byłyby znaczące w budżecie strony. Czynniki odległości i kosztów powinny być uwzględniane przez organ w jego zgodzie na wysłanie kopii akt lub postanowieniu o odmowie, co znajduje również odzwierciedlenie w orzecznictwie – wyrok NSA z 1 grudnia 2009 sygn. akt I OSK 385/09.

Mając na uwadze powyższe, i biorąc pod uwagę, że działania związane z kserowaniem/skanowaniem i przygotowywaniem dokumentów przez pracowników {ORGAN} są analogiczne czy to w przypadku osobistego stawienia się strony w siedzibie {ORGAN} czy też przygotowania tych materiałów do wysłania, jest oczywistym, że tryb przesłania kopii materiałów ma uzasadnienie ekonomiczne i zapewne będzie również wygodniejsze organizacyjnie dla pracowników {ORGAN}. Strona wskazuje również, że czynności kopiowania, uwierzytelniania i wysyłania nie wykraczają poza zakres czynności biurowych przypisanych do zakresu obowiązków pracowników administracji publicznej.

Przepisy kpa jednoznacznie nie nakładają na pracowników obowiązku wysłania kopii akt sprawy, jest to na chwilę obecną, tylko w zakresie dobrych praktyk lub interpretacji prawa, strona wskazuje na jeszcze jedną możliwość dostępu do akt sprawy czyli udostępniane akt stronie w siedzibie organu działającego w trybie pomocy prawnej (art. 52 kpa) w obecności pracownika organu. Strona wskazuje dwa organy administracji, gdzie taka operacja byłaby odpowiednia ze względu na ich właściwość miejscową. Możliwość takiego działania potwierdza m.in. wyrok WSA w Poznaniu z 12 listopada 2014 sygn. akt IV SA/Po 545/14, który uznaje, że wskazane wyżej działania nie działania nie naruszają zasady szybkości i prostoty postępowania administracyjnego przewidzianej w art. 12 § 1 kpa oraz zasady czynnego udziału strony w postępowaniu z art. 10 kpa.

Ad. 3 „*Forma przekazania*”

Strona zdecydowanie preferuje korespondencję elektroniczną przez ePUAP. Praca z dokumentami papierowymi jest kosztowna, czasochłonna, nieekologiczna i daje zły przykład działania administracji centralnej dla lokalnych organów. W XXI wieku w, nowoczesnym kraju, wszyscy powinni mieć możliwość korzystania z techniki elektronicznej w korespondencji z urzędami o ile urzędy same będą do tego dążyły. Przepisy kpa mocno wspierają takie działanie a mimo tego w działaniach wielu organów występuje niezrozumiały opór przed korespondencją elektroniczną. Z powyższych względów strona uprzejmie prosi o przekazywanie tam gdzie jest to tylko możliwe dokumentów w formie elektronicznej.

Ad. 4 „*Forma uwierzytelnienia kopii*”

Na dzień dzisiejszy, ze względów wykazanych dalej, strona nie ma możliwości sporządzenia pożądanych uwierzytelnionych kopii własnoręcznie.
Strona wnioskuje w pierwszej kolejności o wydanie uwierzytelnionych kopii akt sprawy uzasadniając to ważnym interesem strony w związku z potrzebą wykorzystania tych dokumentów w innych postępowaniach prawnych. Zwykłe kserokopie dokumentów nie są uznawane za dowody w rozumieniu przepisów Kodeksu Karnego. Strona zakłada, że jest prawdopodobnym, iż pracownicy Inspekcji Sanitarnej naruszyli przepisy karne ustawy o ochronie danych osobowych. W związku z tym naruszeniem z kolei na pracownikach {ORGAN} spoczął obowiązek powiadomienia prokuratury na podstawie przepisów art. 304 § 2 Kodeksu Postępowania Karnego - instytucje państwowe, które w związku ze swą działalnością dowiedziały się o popełnieniu przestępstwa, są obowiązane niezwłocznie zawiadomić o tym prokuratora oraz przedsięwziąć niezbędne czynności do czasu przybycia organu powołanego do ścigania przestępstw lub do czasu wydania przez ten organ stosownego zarządzenia, aby nie dopuścić do zatarcia śladów i dowodów przestępstwa. Wg wiedzy strony żadne z powyższych czynności nie zostały dokonane przez pracowników {ORGAN} zatem jest prawdopodobne, że pracownicy {ORGAN} będą podlegali odpowiedzialności karnej. Jest prawdopodobne, że strona wypełniając swój obowiązek społeczny w rozumieniu art art. 304 § 1 kpk, złoży doniesienie do prokuratury w związku z ww zaniedbaniami pracowników {ORGAN}. W takiej sytuacji materiałem dowodowym, będą wnioskowane przez stronę uwierzytelnione akta sprawy, z których będzie wynikało, którzy pracownicy {ORGAN} i od kiedy, mieli obowiązek powiadomić odpowiednie organa o podejrzeniu popełnienia przestępstwa przez pracowników Inspekcji Sanitarnej, a czego nie uczynili, wg wiedzy strony do dzisiaj.

Ad. 5 „*Koszty operacji*”

To organ decyduje o kosztach i opłatach. Organ ma swobodę przy tworzeniu warunków sporządzania kserokopii. Podnieść należy, iż kwestie techniki sporządzania kserokopii i jego kosztów wymagają organizacyjnego rozwiązania przez organ, lecz nie należą do istoty obowiązku organu wyrażonego w art. 73 § 1 kpa, a tym bardziej nie mogą organu z tego obowiązku zwalniać por. wyrok NSA z dnia19 stycznia 2010 r., sygn. akt II OSK 2043/09.

Strona nie znalazła w serwisie organu { np. http://giodo.gov.pl } informacji o kosztach sporządzania kopii z akt sprawy ani informacji o numerze rachunku konta dochodów budżetowych ani o wymaganej treści opisu przelewu za opłatę w tej materii.
Stronie znana jest treść „Rozporządzenia Ministra Finansów z dnia 18 grudnia 2015 r. w sprawie wysokości opłaty za sporządzenie kopii oraz odpisu dokumentów, Dz.U. 2015 poz. 2182”, gdzie jest określona kwota 0.80 zł za dwie strony kopii lub odpisu dwustronnego w formacie A4, co zapewne będzie preferowaną metodą tworzenia kopii przez {ORGAN}, jednakże strona nie jest w stanie ustalić, czy takie stawki są w istocie stosowane przez {ORGAN}. Jeśli chodzi o opłaty za skanowanie dokumentów, stronie znany jest jedynie projekt rozporządzenia w tej materii gdzie Ministerstwo Finansów przygotowało projekt rozporządzenia, które określi wysokość opłaty za sporządzenie kopii dokumentów papierowych w formie elektronicznej (skanów). Stawka ta wynosić będzie 0,40 zł za jedną stronę zeskanowanego dokumentu. Źródło:

http://legislacja.gov.pl/docs//527/12298804/12435180/12435181/dokument290557.pdf

Jeśli jednakże kwoty stosowane w {ORGAN} są inne, uprzejmie proszę o powiadomienie strony o przewidywanych kosztach całego udostępnienia akt, przed realizacją tych czynności i umożliwienie stronie wyboru w oparciu o kryteria ekonomiczne: czy strona będzie podtrzymywała wniosek o wydanie kopii uwierzytelnionych czy zdecyduje się na pozyskanie zwykłych (i tańszych) kopii z akt sprawy. Na chwilę obecną sprawa jest i tak prowadzona bardzo długo, stąd ten kolejny etap wymiany pism nie wpłynie już znacząco na ostateczny czas postępowania.

W każdej sytuacji strona oświadcza, że jest gotowa pokryć koszty doręczenia.

Ad. 6 „*Umożliwienie wypowiedzenia się*”

Wnioskowane przez stronę przedłużenie terminu zapoznania się z aktami i wstrzymania się od wydania decyzji przez {ORGAN} do czasu złożenia oświadczenia końcowego strony, ma charakter realny, tj. uwzględniający specyfikę sprawy i objętość materiału i umożliwiający stronie ustosunkowanie się do treści akt sprawy.
W kwestii wspomnianego wcześniej braku możliwości osobistego pozyskania kopii akt sprawy w wybranym przez {ORGAN} okresie, strona informuje, że pismo z wyznaczeniem terminu dostępu do akt sprawy zostało odebrane w {dzien tygodnia}, {data}, po czym {przyczyna braku mozliwosci wyjazdu do organu np. choroba, koniecznosc opieki, kleska zywiolowa typu podtopienie, powodz, wczesniej ustalony wyjazd itp – wraz z dowodami, ze takie cos ma miejsce}

Niemniej, niezależnie od powyższego mającego zastosowanie w odniesieniu do terminu wskazanego przez {ORGAN} i do czasu gdy {stan powodujacy niemozliwosc osobistego stawienia sie w organie}, wydaje się, że i tak argumenty i ekonomiczne i organizacyjne powinny przemawiać w sposób wystarczający za przesłaniem kopii dokumentacji stronie.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;z wyrazami szacunku

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{{imię i nazwisko}}

Załączniki
1. Wydruk {potwierdzenie/dowody na to, ze niemozliwym jest dotarcie do siedziby organu w wyznaczonym terminie}
