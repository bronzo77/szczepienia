# Wzory wniosków związane ze zmianami w lokalizacji zobowiązanego w tym ostateczna obrona przed niekorzystnym postępowaniem egzekucyjnym

## Jaki jest stan tych pism?
Ścieżka eksperymentalna, do wykorzystania w niżej opisanych sytuacjach. Oczekujemy na reakcje organów.

## Kogo dotyczą te pisma?
1. Rodziców, którzy zmienili miejsce zamieszkania w toku postępowania egzekucyjnego
2. Rodziców, którzy w związku ze zmianą miejsca zamieszkania otrzymali od organu postanowienie o umorzeniu postępowania egzekucyjnego
3. Rodziców, którzy z różnych względów przegrywają w postępowaniu egzekucyjnym i chcą ostatecznie zamknąć sprawę grzywny
4. Rodziców, którzy w toku postępowania zmienili POZ (przychodnię) na zlokalizowany w powiecie nie należącym terytorialnie do właściwości PPIS występującego w roli wierzyciela w aktualnym postępowaniu egzekucyjnym

## Jaki jest cel pism dla rodziców z grupy nr 1?
1. Umorzenie postępowania egzekucyjnego

## Jaki jest cel pism dla rodziców z grupy nr 2?
1. Znaczne opóźnienie i zagmatwanie pierwotnego postępowania egzekucyjnego
2. Uniemożliwienie prowadzenia postępowania egzekucyjnego w nowym miejscu zamieszkania

## Jaki jest cel pism dla rodziców z grupy nr 3?
1. Umorzenie postępowania egzekucyjnego - podobnie jak w sytuacji nr 1, jednak tym razem jest to działanie intencjonalne.

## Jaki jest cel pism dla rodziców z grupy nr 4?
1. Znacznie opóźnienie postępowania egzekucyjnego z perspektywą jego umorzenia.

## Co zmodyfikować w treści pism?
Dopasować do stanu faktycznego, czyli daty itd.

## Co dalej?
Jak zawsze warto przekazać info o pismach i ich zanonymizowaną treść [do tego wątku na forum SN](http://szczepienia.org.pl/viewtopic.php?p=181279), gdzie również będzie prowadzona dyskusja w sprawie tych pism.

## Jak wygląda schemat postępowania dla rodziców z grupy nr 1?
1. Rodzice zmieniają miejsce zamieszkania - inne województwo.
2. Rodzice składają wniosek o umorzenie postępowania egzekucyjnego do PPIS - wierzyciela
3. Wierzyciel wnosi do organu egzekucyjnego (Wojewody/WIS) o umorzenie postępowania egzekucyjnego, organ egzekucyjny umarza postępowanie. Koniec.
4. Jeśli wierzyciel nie wnosi do organu egzekucyjnego o umorzenie postępowania egzekucyjnego lub organ egzekucyjny nie umarza postępowania - zastosować ścieżkę odwoławczą na zasadach ogólnych k.p.a. i u.p.e.a. Więcej w wątku na forum.

## Jak wygląda schemat postępowania dla rodziców z grupy nr 2?
1. Rodzice zmieniają miejsce zamieszkania - inne województwo.
2. Wierzyciel sam wnosi do organu egzekucyjnego (Wojewody/WIS) o umorzenie postępowania egzekucyjnego a organ egzekucyjny umarza postępowanie.
3. Rodzice wnoszą o uzupełnienie postanowienia organu egzekucyjnego na podstawie art. 111 k.p.a.
4. Organ egzekucyjny uzupełnia lub odmawia uzupełnienia.
5. Rodzice wnoszą zażalenie na postanowienie organu egzekucyjnego na podstawie art. 59 §5 u.p.e.a.
6. Zażalenie jest rozpatrzone w formie postanowienia, zapewne negatywnie.
7. Rodzice wnoszą o uzupełnienie postanowienia na podstawie art. 111 k.p.a.
8. Organ odwoławczy uzupełnia lub odmawia uzupełnienia.
9. Rodzice składają skargę do WSA
10. Rodzice składają skargę kasacyjną do NSA

## Jakie są korzyści z kwestionowania umorzenia postępowania dla rodziców z grupy nr 2?
Czas. A w tym czasie, w nowym miejscu zamieszkania w związku z toczącą się sprawą w starym miejscu zamieszkania nie może być podjęte nowe postępowanie egzekucyjne. Czyli w istocie zablokowanie możliwości działania organów w nowym miejscu zamieszkania. A o jakim czasie mówimy? Oszacujmy, zakładając, że wszystko jest prowadzone przez ePUAP, pisma są odbierane i wysyłane w ostatnich możliwych terminach i zakładamy typową bezwładność w działaniu organów. Może to wyglądać tak: p. 3 to 14 dni na odebranie pisma z organu plus 14 dni na wysłanie wniosku - już jest miesiąc. Punkt 4 to powiedzmy kolejne dwa tygodnie na rozpatrzenie, kolejne dwa tygodnie na odebranie. Drugi miesiąc. Teraz p. 5 czyli zażalenie - 7 dni na wysłanie i teoretycznie miesiąc na rozpatrzenie (choć w praktyce może to być wiele miesięcy) plus dwa tygodnie na odebranie Czyli razem już prawie 4 miesiące. Następnie kolejny wniosek o uzupełnienie czyli kolejne dwa miesiące - razem około sześciu. Teraz 30 dni na złożenie skargi do WSA, gdzie będzie to trwało powiedzmy pół roku. Mamy już 13 miesięcy. Teraz kolejne 30 dni na złożenie kasacji i powiedzmy 2 lata na sprawę w NSA. Czyli razem około 38 miesięcy spokoju - ponad 3 lata. Jest zatem o co walczyć.

## Jak wygląda schemat postępowania dla rodziców z grupy nr 3?
Ten schemat jest przeznaczony tylko dla tej grupy rodziców, która ma możliwość zmiany miejsca zamieszkania w toku postępowania egzekucyjnego. Sytuacje życiowe są różne, jeśli ktoś powiedzmy ma pięcioro dzieci, na każde została wyznaczona grzywna w wysokości 2500 PLN to biorąc pod uwagę, że jest dwoje rodziców, daje to jednorazową grzywnę dla całej rodziny w kwocie 25000 PLN. Jeśli jeszcze z jakichś względów postępowanie egzekucyjne nie idzie w dobrym kierunku, to w takiej sytuacji zmiana miejsca zamieszkania może być rozsądną opcją.
1. Rodzice intencjonalnie zmieniają miejsce zamieszkania - inne województwo.
2. Dalej rodzice postępują jak w/g schematu nr 1

## Jakie są korzyści dla rodziców z grupy nr 3?
Postępowania administracyjne podlegają właściwości miejscowej i rzeczowej. W tym przypadku mówimy o właściwości miejscowej wierzyciela (PPIS) w związku z zapisaniem dziecka do jednostki POZ w obszarze działania tego wierzyciela. Zmienia się POZ, więc może zmienić się i wierzyciel jednakże postępowanie egzekucyjne toczy się przed organem egzekucyjnym, gdzie właściwość miejscowa to całe województwo. Stąd najbezpieczniej jest zmienić miejsce zamieszkania i POZ na inne województwo, co sprawi, że zmieni się właściwość miejscowa w każdym aspekcie i umorzenie postępowania egzekucyjnego będzie uzasadnione.

## Jak wygląda schemat postępowania dla rodziców z grupy nr 4?
Ten schemat jest przeznaczony dla rodziców, którzy mają możliwość lub chęć w toku postępowania egzekucyjnego zmienić przychodnię (POZ) na inną i znajdującą się w powiecie nie należącym do właściwości terytorialnej PPIS występującego w roli wierzyciela w tym postępowaniu egzekucyjnym. Należy zwrócić uwagę, że jeden PPIS może "obsługiwać" wiele powiatów.
1. Rodzice zmieniają POZ - inny powiat
2. Rodzice składają wniosek o umorzenie postępowania egzekucyjnego do PPIS - wierzyciela
Dalsze postępowanie jak u rodziców grupy nr 1.

## Dlaczego wystarczająca dla rodziców grupy 4 może być jedynie zmiana POZ do innego powiatu?
Ponieważ w Rozdziale 4 k.p.a. czyli "Właściwość organów", przepis art. 21 § 1 pkt 3 dotyczący właśnie miejsca zamieszkania, ma zastosowanie ale tylko do strony w postępowaniu. W czynnosciach, gdzie PPIS jest wierzycielem, nie jest prowadzone żadne postępowanie zatem rodzice nie są stroną. Ma to odzwierciedlenie również w stosownych orzeczeniach sądów administracyjnych.

## Dlaczego rodzicom z grupy 4 wystarczy zmiana powiatu, w którym znajduje się POZ a nie zmiana miejsca zamieszkania?
W poniższym wniosku została zastosowana interpretacja właściwosci miejscowej z przepisów art. 21 § 2 k.p.a. gdzie wprowadzono pojęcie "miejsca, w którym nastąpiło zdarzenie powodujące wszczęcie postępowania". Nadal przepis ten dotyczy "postępowania", ale ze względu na to, że "postępowanie" jest pojęciem szerszym niż "strona" (bo PPIS może przykładowo uczestniczyć w postępowaniu egzekucyjnym lub innych w związku ze sprawą rodziców, mimo, że ci rodzice stronami nie będą). Ponadto w typowych sytuacjach rodzicom jest wygodniej najpierw zgłaszać żądanie umorzenia postępowania egzekucyjnego przez zmianę przychodni niż przez zmianę swojego miejsca zamieszkania.

## Ale skoro ani nie ma postępowania ani rodzice z grupy 4 nie są stroną to dlaczego PPIS przypisuje sobie w ten sposób właściwość miejscową?
Rzeczywiście można argumentowac, że obydwa wskazane wyżej przepisy określające właściwość miejscową mogą nie mieć zastosowania. W takiej sytuacji k.p.a. przewiduje, że sprawa powinna byc prowadzona przez organu właściwy dla obszaru dzielnicy Śródmieście w m.st. Warszawie. Ta ścieżka postępowania zostanie na pewno opracowana, gdy PPIS odniesie się u konkretnych rodziców do argumentacji przedstawionej we wniosku i w ten sposób sam określi czy uznaje właściwość miejscową na podstawie strony czy postępowania.

## A co rodzicom z grupy 4 daje zastosowanie najpierw wniosku o umorzenie w oparciu o zmianę przychodni a dopiero potem, gdy ta ścieżka nie to zadziała, pójscie w stronę zmiany miejsca zamieszkania? 
Dzięki temu rodzice mają ogromna szansę, na kolejne, i to znaczne, przeciągniecie sprawy. W jaki sposób? Jeśli PPIS nadal będzie siebie uznawal za wierzyciela, (mimo tego, że rodzic mieszka w jego obszarze właściwości miejscowej a dziecko zapisał do przychodni w obszarze właściwości miejscowej innego PPIS) to oznacza to, że PPIS wybral sobie interpretacje z art. 21 § 1 pkt 3. W tej sytuacji rodzice będą chcieli zastosować jednak interpretacje z art. 21 § 2 k.p.a., co będzie prowadziło do tzw. sporu o właściwość. I ten spor, zgodnie z przepisami art. 22 § 1 pkt 6 k.p.a., rozstrzyga minister właściwy do spraw administracji publicznej. A ogólnie wiadomo jak szybko taki wniosek o rozpatrzenie sporu będzie rozpatrzony. W czasie rozstrzygania tego sporu co się może wydarzyć? Mówi o tym art. 23 k.p.a. czyli "*Do czasu rozstrzygnięcia sporu o właściwość organ administracji publicznej, na którego obszarze wynikła sprawa, podejmuje tylko czynności niecierpiące zwłoki ze względu na interes społeczny lub słuszny interes obywateli i zawiadamia o tym organ właściwy do rozstrzygnięcia sporu.*". Czyli "*na którego obszarze wynikła sprawa*" co znowu oznacza konieczność interpretacji w oparciu o lokalizację albo przychodni albo miejsca zamieszkania. Pisma niezbędne dla tego etapu ścieżki zostaną opracowane w miarę potrzeb. Rodzice, którzy dojdą do tego etapu proszeni są o zgłoszenie się [w tym wątku na forum SN](http://szczepienia.org.pl/viewtopic.php?p=181279).

## Jaka jest spodziewana korzyść czasowa dla rodziców z grupy 4?
Odwołania i rozstrzygnięcie wszelakich sporów kompetencyjnych, szacując wg aktualnego tempa rozpatrywania tych spraw w organach, ministerstwie, WSA i NSA, może opóźnić postępowanie o min. 3-4 lata. Jest o co walczyć, tym bardziej, że jedynym kryterium wejścia na tę ścieżkę dla rodziców, którzy już mają postępowanie egzekucyjne, jest przepisanie dziecka do przychodni w innym powiecie.

## Treść wniosku o umorzenie postępowania egzekucyjnego w związku ze zmianą miejsca zamieszkania - grupa nr 1
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{{miejscowosc}} {{data}}

{{adres - nowy adres zamieszkania}}

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{{PPIS - adres}}

Wasz znak:  {{znak sprawy pierwotnej w PPIS}}

Na podstawie art. 21 § 1 pkt 3 k.p.a. w związku z art. 59 § 1 pkt 9 u.p.e.a. uprzejmie proszę o złożenie wniosku o umorzenie postępowania egzekucyjnego w administracji o sygnaturze {sygnatura postępowania egzekucyjnego} do {organ egzekucyjny - Wojewoda/WIS - adres} z uwagi na wyrejestrowanie zobowiązanego {imie nazwisko dziecka} od podmiotu leczniczego, u którego miał być realizowany obowiązek niepieniężny.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;**UZASADNIENIE**

PPIS w {miejscowość} występuje w roli wierzyciela w toczącym się postępowaniu egzekucyjnym {sygnatura postępowania egzekucyjnego}. W związku ze zmianą miejsca zamieszkania strony, dziecko {imię nazwisko} zostało wyrejestrowane z POZ {nazwa i adres}, na skutek czego zmieniła się właściwość miejscowa organu. Na podstawie art. 59 § 1 pkt 9 u.p.e.a. postępowanie egzekucyjne umarza się na żądanie wierzyciela.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;z wyrazami szacunku

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{{imię i nazwisko}}

Załączniki:

1. EWENTUALNIE - poświadczenie zmiany miejsca zamieszkania
   
## Jakie dodać załączniki do powyższego wniosku?
Generalnie nie zaleca się zbytniej nadgorliwości w poświadczaniu stanu faktycznego wobec organów, niemniej ponieważ w tym przypadku to rodzic coś chce od organu można złożyć poświadczenie o nowym miejscu zamieszkania. Jeśli zmiana miejsca zamieszkania wiąże się ze zmianą zameldowania to nie ma problemu, bo te dane są przechowywane w rejestrze PESEL i organy mają do nich dostęp w/g właściwości. Jeśli jednak chodzi tylko o zmianę miejsca zamieszkania to takim dokumentem może być przyładowo kopia druku ZAP-3, informującego urząd skarbowy właśnie o zmianie miejsca zamieszkania.

## Jak wygląda pismo dla rodziców z grupy nr 2?
Poniższe pismo warto zastosować, gdy rodzice weszli na ścieżkę kwestionowania decyzji o umorzeniu postępowania egzekucyjnego po zmianie miejsca zamieszkania a następnie w tym nowym miejscu zamieszkania zostało podjęte nowe postępowanie egzekucyjne. W takiej sytuacji, z uwagi na to, że poprzednie postępowanie egzekucyjne się nie zakończyło prawomocnie, bo przecież cały czas trwa procedura odwoławcza, nowe postępowanie nie może być wszczęte. Aby poinformować o tym organ egzekucyjny można zastosować właśnie poniższe pismo.

## Treść wniosku o umorzenie postępowania egzekucyjnego w związku z toczącym się gdzie indziej postępowaniem egzekucyjnym - grupa nr 2
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{{miejscowosc}} {{data}}

{{adres}}

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{{Organ egzekucyjny - adres}}

Wasz znak:  {{znak sprawy pierwotnej w PPIS}}


Na podstawie art. 59 § 1 pkt 7 u.p.e.a. w związku z art. 61a § 1 k.p.a. wnoszę o umorzenie postępowania egzekucyjnego o sygnaturze {sygnatura}.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;**UZASADNIENIE**

{Wojewoda/WIS} występując w roli organu egzekucyjnego wszczął w dniu {data} postępowanie egzekucyjne o sygnaturze {sygnatura}. Uprzejmie informuję, że tożsame postępowanie egzekucyjne obecnie toczy się przed {Wojewoda/WIS} w sprawie o sygnaturze {sygnatura poprzedniego postępowania egzekucyjnego}. Tożsamość obejmuje strony, przedmiot, stan faktyczny i podstawę prawną postępowania egzekucyjnego. W wyniku tego {Wojewoda/WIS} wszczynając postępowanie egzekucyjne {nowa sygnatura} orzeka o tym samym zobowiązaniu, dysponując tymi samymi faktami, które mają spowodować ocenę żądania a rozstrzygnięcie jednej ze spraw oznacza równoczesne rozstrzygnięcie także drugiej. Pierwotne postępowanie egzekucyjne nie zostało prawomocnie umorzone w rozumieniu przepisów art. 60 § 1 u.p.e.a. zatem dokonane w nim czynności egzekucyjne nie zostały uchylone.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;z wyrazami szacunku

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{{imię i nazwisko}}

## Czy przywołane w poprzednim piśmie przepisy art. 61a § 1 k.p.a. powinny mieć zastosowanie?
Tak, Sąd Najwyższy w orzeczeniu z 9 września 2015 roku (III UK 16/15) podkreślił, iż z treści tego artykułu wynika, że ustawodawca wprowadził w tej regulacji dwie samodzielne i niezależne przesłanki wydania postanowienia o odmowie wszczęcia postępowania. Jedną z nich jest zaistnienie innych uzasadnionych przyczyn uniemożliwiających wszczęcie postępowania. Przyczyny te nie zostały w ustawie skonkretyzowane, wskazał jednak, że przez te "inne przyczyny" należy rozumieć sytuacje, które w sposób oczywisty stanowią przeszkodę do wszczęcia postępowania, np. gdy w tej samej sprawie postępowanie administracyjne już się toczy albo w sprawie takiej zapadło już rozstrzygnięcie.

Podobnie ocenia możliwość stosowania art. 61a § 1 k.p.a. Wojewódzki Sąd Administracyjny w Warszawie. W wyroku z 17 kwietnia 2014 roku (II SA/Wa 241/14) podkreśla, że przez "inne uzasadnione przyczyny" należy rozumieć takie sytuacje, które w sposób oczywisty stanowią przeszkodę do wszczęcia postępowania: tj. gdy np. w tej samej sprawie postępowanie administracyjne już się toczy albo w sprawie takiej zapadło już rozstrzygnięcie.

## Czy w przypadku gdy nowy organ egzekucyjny dopiero wszczyna postępowanie egzekucyjne rodzic powinien zawrzeć informację o pierwotnym postępowaniu egzekucyjnym już na etapie zarzutów?
Tak, należy złożyć zarzut na podstawie art. 33 § 1 pkt 6 czyli niedopuszczalność egzekucji administracyjnej. Uzasadnienie jak we wniosku powyżej.
