##Dokumenty, procedury i reguły działania w zakresie ścieżek alternatywnych w postępowaniu

##Zawartość

1. [Wniosek do PPIS o wskazanie terminów](https://github.com/szanitani/szczepienia/blob/master/Sciezki%20alternatywne/wniosek%20o%20podanie%20terminow.md), które Organ uznaje za przekroczone w związku z postępowaniem egzekucyjnym.
2. [Skarga do Prezesa RM](https://github.com/szanitani/szczepienia/blob/master/Sciezki%20alternatywne/skarga%20na%20wojewode.md), w związku z postanowieniem Wojewody o nałożeniu grzywny.
3. [Skarga na nieprawidłowo doręczone pismo](https://github.com/szanitani/szczepienia/blob/master/Sciezki%20alternatywne/skarga%20na%20nieprawidlowe%20doreczenie.md), w sytuacji, gdy na nasze pismo przez ePUAP Organ odpowiedział listem poleconym.
4. [Skarga na pismo od Organu bez UPD](https://github.com/szanitani/szczepienia/blob/master/Sciezki%20alternatywne/skarga%20na%20pismo%20bez%20upd.md), w sytuacji, gdy na nasze pismo przez ePUAP Organ odpowiedział przez ePUAP ale bez UPD.
5. [Skarga na pismo bez podpisu](https://github.com/szanitani/szczepienia/blob/master/Sciezki%20alternatywne/skarga%20na%20pismo%20bez%20podpisu.md), w sytuacji, gdy na nasze pismo przez ePUAP Organ odpowiedział pismem elektronicznym w postaci załącznika ale nie podpisanego elektronicznie.
6. [Skarga na pismo z nieprawidłowym podpisem](https://github.com/szanitani/szczepienia/blob/master/Sciezki%20alternatywne/skarga%20na%20pismo%20z%20nieprawidlowym%20podpisem.md), w sytuacji, gdy na nasze pismo przez ePUAP Organ odpowiedział pismem elektronicznym ale dane z podpisu różnią się z danymi z pisma.
7. [Wniosek - wystąpienie o doręczanie pism w elektronicznym obiegu prawnym](https://github.com/szanitani/szczepienia/blob/master/Sciezki%20alternatywne/wniosek%20wystapienie%20o%20doreczenie.md), wysyłany na początku postępowania po to, aby i inne organy w innych postępowaniach musiały korzystać z ePUAP.
8. [Wniosek - o czynny udział strony w postępowaniu](https://github.com/szanitani/szczepienia/blob/master/Sciezki%20alternatywne/wniosek%20o%20czynny%20udzial.md), wysyłany na początku postępowania po to, aby mieć później argument w skardze do WSA.
9. [Pismo do Wojewody o wskazanie terminów](https://github.com/szanitani/szczepienia/blob/master/Sciezki%20alternatywne/pismo%20do%20wojewody%20terminy.md), wysyłamy do Wojewody po wszczęciu postępowania egzekucyjnego.
10. [Pismo do GIODO](https://github.com/szanitani/szczepienia/blob/master/Sciezki%20alternatywne/pismo%20do%20giodo.md), dokument możliwy do wysłania po dopasowaniu do swojego stanu faktycznego.
11. [Skarga do NIK](https://github.com/szanitani/szczepienia/blob/master/Sciezki%20alternatywne/skarga%20do%20nik.md), gdy organ wysyła pisma papierowe zamiast dokumentów elektronicznych.
12. [Skarga do MSWiA](https://github.com/szanitani/szczepienia/blob/master/Sciezki%20alternatywne/skarga%20na%20odmowe%20ePUAP.md), gdy organ organ odmawia komunikacji lub prowadzenia sprawy przez ePUAP.
13. [Wniosek o zawieszenie postępowania](https://github.com/szanitani/szczepienia/blob/master/Sciezki%20alternatywne/wniosek%20o%20zawieszenie.md), gdy wysłaliśmy pismo do innego organu (np. GIODO) i chcemy aby przedmiotowe postępowanie zostało zawieszone.
14. [Sprzeciw wobec przekazywania danych osobowych](https://github.com/szanitani/szczepienia/blob/master/Sciezki%20alternatywne/sprzeciw%20dane%20osobowe.md), dokument wysyłany do PIS lub przychodni przed wysłaniem skargi do GIODO.
15. [Wniosek o informacje dot. przetwarzanych danych osobowych](https://github.com/szanitani/szczepienia/blob/master/Sciezki%20alternatywne/wniosek_dane_osobowe.md), dokument wysyłany do PPIS przed złożeniem skargi do GIODO. 
16. [Pismo do lekarza](https://github.com/szanitani/szczepienia/blob/master/Sciezki%20alternatywne/pismo_przychodnia_01.md),  który żąda potwierdzenia poinformowania pacjenta o wszystkich skutkach i bezpieczeństwie szczepień. 
17. [Nowy wzór pełnomocnictwa](https://github.com/szanitani/szczepienia/blob/master/Sciezki%20alternatywne/pelnomocnictwo.md),  alternatywny w stosunku do pełnomocnictwa ze wzorów dokumentów SN, opracowany na bazie doświadczeń w postępowaniach w sprawie szczepień. 
18. [Wniosek o zawieszenie postępowania po wysłaniu pisma do GIODO](https://github.com/szanitani/szczepienia/blob/master/Sciezki%20alternatywne/wniosek_zawieszenie.md),  koniecznie wysyłamy po wszczęciu postępowania egzekucyjnego oraz w każdym postępowaniu pochodnym, odwoławczym.
19. [Wniosek o uzupełnienie postanowienia o odmowie zawieszenia postępowania egzekucyjnego](https://github.com/szanitani/szczepienia/blob/master/Sciezki%20alternatywne/wniosek_uzupelnienie.md), stosowany również dla innych postanowień.
20. [Oświadczenie wypisania dziecka od świadczeniodawcy POZ](https://github.com/szanitani/szczepienia/blob/master/Sciezki%20alternatywne/pismo_oswiadczenie_poz.md), stosowany również dla innych oświadczeń o zaprzestaniu przetwarzania danych osobowych.
21. [Alternatywny wniosek o wyznaczenie terminów](https://github.com/szanitani/szczepienia/blob/master/Sciezki%20alternatywne/wniosek%20o%20wyznaczenie%20terminow.md) tym razem pismo na podstawie art. 61 k.p.a. w sytuacji gdy organ unika odpowiedzi na pytanie o terminy.

##Części wspólne pism
Ilekroć w instrukcji do pisma jest wskazane aby wysyłać je "*jak najszybciej*", oznacza to oczywiście wysyłanie pisma w ostatnim dniu wymaganego terminu. Tam gdzie wspomina się o "*stosownej skardze*" lub "*dochodzeniu swoich praw*" warto posiłkować się [tymi zaleceniami](http://forumprawne.org/prawo-administracyjne/301849-jak-pisac-skuteczne-pisma-do-urzedu-poradnik.html).

Ilekroć w instrukcji adresatem jest Wojewoda jest nim w istocie Organ Egzekucyjny. W kilku województwach Wojewodowie podpisali umowy z WIS i wtedy organem egzekucyjnym jest WIS. Podstawa prawna dla tej czynności jest kwestionowana między innymi w sławetnej opinii Biura Analiz Sejmowych - szczegóły we wzorach dokumentów Stop NOP.

##Jak wygląda ścieżka tradycyjna?
Jest to typowy schemat oparty o [wzory dokumentów do pobrania w sprawie szczepień ze strony pisma.szczepienia.org.pl](http://www.pisma.szczepienia.org.pl/wzory-pism.html) w zakresie postępowania administracyjnego w związku z nałożeniem grzywny na rodziców. UWAGA! Poniższy schemat był aktualny do grudnia 2016, obecnie numeracja pism na stronie ze wzorami została zmieniona, więc poniższy diagram może być traktowany jako poglądowy i historyczny. Zmieniły się również działania organu egzekucyjnego w związku z innym trybem wysyłania tytułu wykonawczego i postanowienia o nałożeniu grzywny oraz zawiadamianiu rodziców o wszczęciu postępowania egzekucyjnego. Daje to rodzicom możliwość zgłoszenia materiału dowodowego oraz złożenia jeszcze jednego odwołania, natomiast dla rodziców, którzy takiego zawiadomienia nie otrzymali (tylko od razu postanowienie i TW) stanowi świetny argument do WSA. Poniżej, linie przerywane oznaczają dokumenty informacyjne. Rodzice wstępujący na ścieżkę alternatywną mają do dyspozycji argumenty z niniejszego repozytorium, wcelu uzupełnienia wielu pism. Niektóre pisma powinny być mocno zmodyfikowane np. treść pelnomocnictwa (zalecam korzystanie ze [wzoru z repozytorium](https://github.com/szanitani/szczepienia/blob/master/Sciezki%20alternatywne/pelnomocnictwo.md)), niektóre pisma nie są obecnie korzystne dla rodzicow np. odmowa badania kwalifikacyjnego. JEDNAKŻE na bazie tych pism Stowarzyszenie StopNOP pomaga ludziom, którzy po prostu chcą coś wysłać i już. Druga uwaga jes taka, że obecnie nie ma możliwości złożenia skargi do WSA na postanowienie WIS w sprawie złożonych zarzutów (p. 11a). Kiedyś taka możliwość była i tamte pisma oraz poniższy schemat cały czas to uwzględniają. Dlatego, obecnie prowadząc sprawę, rodzic powinien włączyć tzw. tryb ostrożności procesowej i korzystać z kilku źródeł co do wzorów dokumentow, pytać się (na forum np), czytać przepisy i myśleć. No i zawsze warto stosować ścieżki alternatywne z tego repozytorium jako uzupełnienie. W planach jest modyfikacja schematu do aktualnej ścieżki zalecanej z uwzględnieniem możliwości alternatywnego wykorzystania przepisów k.p.a., jednak nie wcześniej niż z początkiem roku 2017 o ile czas pozwoli (lub znajdzie się ochotnik do uzupełnienia - źródła do kodu generującego ten schemat są oczywiście w tym katalogu repozytorium).

![Obrazek](https://github.com/szanitani/szczepienia/raw/master/Sciezki%20alternatywne/sciezka_wg_wzorow.png)

##Jaki jest cel wejścia na ścieżkę alternatywną?
Aby zwiększyć ilość strzałek w powyższym schemacie, czyli dodać kilkadziesiąt/kilkaset nowych dokumentów do sprawy. Aby zwiększyć liczbę urzędów podejmujących czynności w sprawie i postępowaniu. Aby pełniej bronić swoich praw i wyjaśniać żądania urzędników.
