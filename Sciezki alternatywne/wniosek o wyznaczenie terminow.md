## Do czego służy to pismo?
Jest to alternatywny wniosek do Organów inspekcji sanitarnej o wyznaczenie upłynięcia terminów szczepień ochronnych w przypadku gdy strona kwestionuje czynności podjęte przez organ.

## Dlaczego podstawą pisma jest inny przepis niż w poprzednim wniosku?
Organy inspekcji stoją na stanowisku, iż nie mogą "z urzędu" prowadzić postępowania administracyjnego przez co nie wydają aktów administracyjnych, które można zaskarżać. Wniosek podkreśla, iż jest to żądanie z art. 61 kpa czyli żądanie przez stronę wszczęcia postępowania administracyjnego. W teorii wniosek taki winien być załatwiony poprzez wydanie odpowiedniego aktu, a każda inna odpowiedź od Organu np. zwykłym pismem powinna uruchomić procedurę wymuszającą tzn. zażalenie na niezałatwienie sprawy w terminie i dalej skarga do sądu administracyjnego na bezczynność/przewlekłość. 

## Co mogę zmienić w piśmie?
Treść uzasadnienia można dopasować do swoich potrzeb i poprzeć argumentację wyrokami sądów z repozytorium. Pismo takie należy wysłać również do organu egzekucyjnego w przypadku wszczęcia postępowania egzekucyjnego.

## Treść pisma:

[miejscowość]
 
[NADAWCA]

[ADRESAT]

Wasz znak: [znak sprawy]


WNIOSEK

Na podstawie art. 61 § 1 k.p.a. składam żądanie wyznaczenia dnia, miesiąca i roku od którego Organ uznaje datę upłynięcia terminu wykonania szczepień ochronnych małoletniego [imię, nazwisko].

UZASADNIENIE

PPIS w [miejscowość] w piśmie z dnia [data] poinformował stronę, że [krótko opisać co zawarł PPIS w piśmie np. że uznał się za wierzyciela lub wezwał do złożenia osobistych wyjaśnień lub zagroził wszczęciem postępowania egzekucyjnego lub wezwał do zaszczepienia zgodnie z PSO etc.].
Organ przyjął, że strona występuje w roli zobowiązanego w rozumieniu art. 1a pkt 20 u.p.e.a. Przepis ten stanowi, że przez zobowiązanego rozumie się osobę prawną albo jednostkę organizacyjną nieposiadającą osobowości prawnej albo osobę fizyczną, która nie wykonała w terminie obowiązku o charakterze pieniężnym lub obowiązku o charakterze niepieniężnym. Strona kwestionuje ustalenia Organu i składa żądanie określenia daty, od której Organ uznaje upłynięcie tego terminu, oraz podania podstawy prawnej do wyznaczenia tego terminu, lub stwierdzenia, że taki termin nie został przez stronę przekroczony dla każdej z chorób zakaźnych wymienionych w § 2 Rozporządzenia Ministra Zdrowia z dnia 18 sierpnia 2011 r. w sprawie obowiązkowych szczepień ochronnych tj.:

- błonica
- gruźlica
- inwazyjne zakażenie Haemophilus influenzae typu b
- inwazyjne zakażenia Streptococcus pneumoniae
- krztusiec
- nagminne zakażenie przyusznic (świnka)
- odra
- ospa wietrzna
- ostre zapalenie rogów przednich rdzenia kręgowego (choroba Heinego-Medina)
- różyczka
- tężec
- wirusowe zapalenie wątroby typu B
- wścieklizna

Strona kwestionuje zasadność czynnośći podjętych przez PPIS w [miejscowość] i zwraca uwagę na błędnie ustalony przez Organ stan faktyczny. Jednocześnie strona składa oświadczenie woli w rozumieniu kodeksu cywilnego, iż nie odmawia wykonania szczepień ochronnych. Sąd administracyjny w Olsztynie w wyroku z dnia 2 kwietnia 2014 r sygn.II SA/Ol 158/14 wskazał cyt.:
"Skład orzekający w niniejszej sprawie podziela przyjęty w judykaturze pogląd, że gdy strona kwestionuje zasadność naliczenia opłat albo wysokość opłaty (a tak było w niniejszej sprawie), organ winien wydać akt administracyjny, w którym określi podstawy prawne pobrania opłaty, jak i zasady jej wyliczenia, tak by strona miała zapewnione prawo skorzystania - w administracyjnym toku instancji - z wszelkich instytucji prawa procesowego (por. wyrok WSA w Warszawie z dnia 27 marca 2006 r. sygn. akt IV SA/Wa 1616/05 oraz postanowienie NSA z dnia 20 sierpnia 2010 r. sygn. akt II OSK 948/10, LEX Nr 737717)."

Organ powiadamiając stronę o możliwości wszczęcia postępowania egzekucyjnego jednocześnie nie informując o okolicznościach faktycznych i prawnych pozbawia stronę możliwości ochrony swoich praw. Podstawa prawna trybu wyznaczenia przekroczenia terminu obowiązku, na dzień dzisiejszy nie jest znana stronie w związku z powyższym wnoszę jak we wstępie.

Z poważaniem
[imie nazwisko]
