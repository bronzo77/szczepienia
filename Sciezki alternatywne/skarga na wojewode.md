## Kogo dotyczy to pismo?
Dokument należy wysłać jak najszybciej po otrzymaniu od Wojewody pisma "POSTANOWIENIE O NAŁOŻENIU GRZYWNY W CELU PRZYMUSZENIA DO WYKONANIA OBOWIĄZKU SZCZEPIEŃ".

## Jakie są formalności w związku z wysyłką?
Kopia do Wojewody (jako do organu egzekucyjnego) i ewentualnie do PPIS/WIS jako wierzyciela. Najlepiej oczywiście przez ePUAP.

## Co ewentualnie warto dopasować w treści wniosku?
Na chwilę obecną trwają prace nad ostateczną wersją treści skargi.

## Jakie są dalsze kroki?
Czekać na odpowiedź organu. Brak odpowiedzi w ustawowym terminie powinien uruchomić procedurę odwoławczą. Odpowiedź wymijająca lub niepełna - uruchomić procedurę wymuszająca na Organie sprecyzowanie stanowiska ze wskazaniem podstawy prawnej oraz obowiązku. Zawsze każdą odpowiedź organu należy przekazać na forum, a docelowo warto dodać do tego repozytorium.

## Treść pisma:
```
                                                                               <miejscowosc>, <data>
<imie nazwisko>
<adres>

                                                                               Kancelaria Prezesa Rady Ministrów 
                                                                               Al. Ujazdowskie 1/3 
                                                                               00-583 Warszawa 


SKARGA 


Na podstawie artykułu 227 kodeksu postępowania administracyjnego składam skargę na Wojewodę <nazwa>, <imie i nazwisko>. 

W dniu <data> Wojewoda <nazwa> <imię i nazwisko> wydał POSTANOWIENIE O NAŁOŻENIU GRZYWNY W CELU PRZYMUSZENIA DO 
WYKONANIA OBOWIĄZKU SZCZEPIEŃ a tym samym dopuścił się do złamania wielu przepisów prawa.

1. Art. 6, art. 7, art. 9 Kodeksu Postępowania Administracyjnego.
Działanie organu administracji publicznej musi mieć konkretną podstawę prawną (normę kompetencyjną, określającą formy prawne,
jakimi może się posługiwać organ administracji). Norma kompetencyjna, upoważniająca organ do podejmowania rozstrzygnięcia,
powinna co najmniej określać czynność organu, która jest przedmiotem kompetencji (uchwała 7 sędziów NSA z 29.03.2006 r., II
GPS 1/06, CBOSA; wyrok NSA z 19.04.2007 r., II GSK 325/06, CBOSA). W/w postanowienie nie zawiera właściwej podstawy prawnej
dla właściwości rzeczowej i kompetencji Wojewody, która uzasadniałaby wydanie postanowienia o nałożeniu grzywny w celu
przymuszenia do wykonania obowiązku szczepień. Wojewoda powołując się na art. 20 ust. 1 ustawy z dnia 17 czerwca 1966 r. o
postępowaniu egzekucyjnym w administracji, pomija fakt, że stanowi organ egzekucyjny jedynie w odniesieniu do obowiązków
wynikających z wydawanych przez siebie decyzji i postanowień. Zgodnie z wyrokiem Naczelnego Sądu Administracyjnego (II OSK
745/12), który stanowi, że obowiązek poddania dziecka szczepieniu ochronnemu jest bezpośrednio wykonalny, gdyż wynika on
wprost z Ustawy z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi bezprawnym
pozostaje wszczynanie i prowadzenie egzekucji administracyjnej przez Wojewodę zakresie realizacji tegoż obowiązku. 

2. Art. 15 Ustawy z dnia 17 czerwca 1966 r. o postępowaniu egzekucyjnym w administracji. 
Postanowienie o nałożeniu grzywny w celu przymuszenia zostało wydane przed upływem terminu realizacji obowiązku. Art. 17 ust.
10 pkt 1 - 4 Ustawy z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi stanowi, że
minister właściwy do spraw zdrowia określa, w drodze rozporządzenia osoby lub grupy osób obowiązane do poddawania się
obowiązkowym szczepieniom ochronnym przeciw chorobom zakaźnym, wiek i inne okoliczności stanowiące przesłankę do nałożenia
obowiązku szczepień ochronnych na te osoby. Zgodnie z powyższym przepisem Rozporządzenie Ministra Zdrowia z dnia 18 sierpnia
2011 r. w sprawie obowiązkowych szczepień ochronnych w § 2 i § 3 określa rodzaj i zakres szczepień ochronnych, jak również
terminy ich realizacji. Z w/w przepisów jednoznacznie wynika, że na wykonanie poszczególnych szczepień zobowiązany ma
wyznaczony konkretny okres ograniczony wiekiem dziecka. W związku z tym moment wymagalności realizacji obowiązku określonego
w tytule wykonawczym nie nadszedł ponieważ dziecko moje nie ukończyło wieku określonego w wyżej wspomnianych przepisach. 

3. Art. 17 ust. 2 pkt 1 Ustawy z dnia 16.09.1982 r. o pracownikach urzędów państwowych. 
Zgodnie z art. 87 Konstytucji Rzeczypospolitej Polskiej jednym ze źródeł prawa są ratyfikowane umowy międzynarodowe. Urzędnik
państwowy obowiązany jest w szczególności przestrzegać Konstytucji Rzeczypospolitej Polskiej i innych przepisów prawa,
tymczasem stosowanie wobec obywatela środków przymusu w celu realizacji obowiązku poddawania dziecka szczepieniom stoi w
sprzeczności ze stanowiskiem Trybunału praw Człowieka. Trybunał uznał, że życie prywatne obejmuje integralność fizyczną i
psychiczną osoby (nr 32647/96 , decyzja 07.01.98 , DR 94 , s. 91-93 ). W związku z tym Trybunał zbadał wniosek na podstawie
artykułu 8 Konwencji i postanowił, co następuje: OBOWIĄZKOWE SZCZEPIENIA JAKO PRZYMUSOWE ZABIEGI MEDYCZNE OZNACZAJĄ
INGERENCJĘ W PRAWO DO POSZANOWANIA ŻYCIA PRYWATNEGO, gwarantowanego przez art. 8 § 1 (patrz: Matter v. Słowacja wyroku z dnia
5 lipca 1999 r., § 64 , niepublikowany). Przymuszanie do wykonywania zabiegów medycznych bez zgody pacjenta stanowi również
naruszenie art. 5 Konwencji o Ochronie Praw Człowieka i Godności Istoty Ludzkiej Wobec Zastosowań Biologii i Medycyny. 

4. Art. 2 Ustawy o Prawach Pacjenta. 
Przestrzeganie praw pacjenta określonych w ustawie jest obowiązkiem organów władzy publicznej właściwych w zakresie ochrony
zdrowia, Narodowego Funduszu Zdrowia, podmiotów udzielających świadczeń zdrowotnych, osób wykonujących zawód medyczny oraz
innych osób uczestniczących w udzielaniu świadczeń zdrowotnych. Według wykazu procedur medycznych ICD-9-CM szczepienie jest
procedurą medyczną o symbolach: 99.3 (przeciw chorobom bakteryjnym), 99.4 (przeciw chorobom wirusowym), 99.5 (inne
szczepienia ochronne). Zgodnie z art. 16 ustawy pacjent ma prawo do wyrażenia zgody na udzielenie określonych świadczeń
zdrowotnych lub odmowy takiej zgody, po uzyskaniu informacji w zakresie określonym w art. 9 ustawy. Odstąpienie od wymogu
uzyskania świadomej zgody na przyjecie procedury medycznej jest możliwe tylko w przypadkach określonych przez inne przepisy.
W odniesieniu do osób zdrowych, odstąpienie od wymogu świadomej zgody przy zastosowaniu nieleczniczej procedury medycznej
jest niedopuszczalne. Zgoda wydana pod przymusem jest prawnie nieważna. 

5. Art. 18 Kodeksu Karnego.
Zgodnie z art. 192 KK „Kto wykonuje zabieg leczniczy bez zgody pacjenta, podlega grzywnie, karze ograniczenia wolności albo
pozbawienia wolności do lat 2.” Zatem Wojewoda nakładając grzywnę w celu przymuszenia do wykonania nieleczniczej procedury
medycznej bez wymaganej świadomej zgody pacjenta, co stanowi czyn zabroniony, dopuścił się popełnienia przestępstwa z art. 18
& KK. 

W związku z powyższym wnoszę o: 
Pisemne pouczenie Wojewody <nazwa> <imię i nazwisko> co do jego obowiązków przewidzianych przepisami prawa polskiego i
kompetencji. 

2. Zaprzestania prowadzenia wobec mnie bezprawnych czynności administracyjnych i wydania formalnej decyzji w tej sprawie. 

3. Wyciągnięcie prawem przewidzianych konsekwencji wobec popełnionych przez Wojewodę <nazwa> <imię i nazwisko> błędów i
naruszeń prawa.


                                                                               z wyrazami szacunku
                                                                               <imie nazwisko>
```
