## Kogo dotyczy to pismo?
Dokument należy wysłać jak najszybciej po otrzymaniu z PPIS pierwszego pisma.

## Czy na dalszym etapie postępowania również warto wysłać to pismo?
Tak.

## Co ewentualnie warto dopasować w treści wniosku?
Raczej niewiele. Wystarczy samo zgłoszenie, że strona uważa, że postępowanie jest prowadzone w trybie k.p.a. i musi się zakończyć decyzją lub postanowieniem.
Jeśli postępowanie jednakże zakończy się przekazaniem tytułu wykonawczego do Wojewody, będzie to kolejny argument w skardze do WSA. Organy na chwilę obecną uważają,
że nie muszą wydawać decyzji bo obowiązek szczepień wynika z przepisów prawa. Warto z tym polemizować, bo obowiązek zgodnie z przepisami musi być nałożony, 
a takie nałożenie powinno nastąpić w formie decyzji/postanowienia co wynika z przepisów k.p.a. oraz ustawy o państwowej inspekcji sanitarnej.

## Jakie są dalsze kroki?
Organ może zażądać sprecyzowania, należy wtedy odpowiedzieć w ciągu 7 dni.

## Treść pisma:
```
                                                                <miejscowosc>, <data>
<imie nazwisko>
<adres>

                                                                Państwowy Powiatowy
                                                                Inspektor Sanitarny w <miejscowosc>
                                                                <adres>

Wasz znak: <znak sprawy>


WNIOSEK

Na podstawie art. 10 § 1 k.p.a. wnoszę o  zapewnienie  stronie  czynnego udziału w każdym stadium postępowania, 
a przed zakończeniem postępowania umożliwienie wypowiedzenia się co do zebranych dowodów i materiałów oraz zgłoszonych żądań.

UZASADNIENIE
Cyt. „Ustanowione w art. 10 § 1 prawo strony do wypowiadania się jest szerszym od prawa z art. 81, które obejmuje tylko prawo wypowiadania się co do przeprowadzonych dowodów. 
Wypływające z zasady ogólnej czynnego udziału strony w postępowaniu prawo obejmuje wypowiadanie się co do zebranych dowodów i materiałów oraz zgłoszonych żądań. 
"Zasada, gwarantująca stronom możliwość wypowiedzenia się przed wydaniem decyzji, odnosi się do wszystkich dowodów i materiałów, bez względu na to, z czyjej inicjatywy 
są one przeprowadzone lub zbierane (z urzędu czy na żądanie którejkolwiek ze stron (...), to samo dotyczy również "żądań", bez względu na to, kto je wysuwa, 
strona czy organ administracyjny (...), chodzi tu nie tylko o "żądanie" sensu stricto, ile raczej o to, co władza lub strona chce prawnie osiągnąć w postępowaniu”.
B. Adamiak, J. Borkowski, Kodeks postępowania administracyjnego. Komentarz. Wyd. 12, Warszawa 2012.

Mając na uwadze powyższe, wnioskuję jak we wstępie.

z wyrazami szacunku
<imie nazwisko>

```
