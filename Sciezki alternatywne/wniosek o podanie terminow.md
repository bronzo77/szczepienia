## Kogo dotyczy to pismo?
1. Dokument należy wysłać jak najszybciej po otrzymaniu z PPIS pisma, w którym Organ grozi wszczęciem procedury egzekucyjnej w oparciu o u.p.e.a.
2. Analogiczne pismo należy wysłać do organu egzekucyjnego (Wojewoda zwykle) po wszczęciu postępowania egzekucyjnego.

## Czy na dalszym etapie postępowania również warto wysłać to pismo?
Tak! Odpowiedź Organu jest istotna dla sprawy, bo trudno będzie później Organowi zmienić swoje stanowisko (co oczywiście nie jest niemożliwe).

## Co ewentualnie warto dopasować w treści wniosku?
Można dopasować treść Uzasadnienia do swoich potrzeb.

## Jakie są dalsze kroki?
Czekać na odpowiedź organu. Brak odpowiedzi w ustawowym terminie powinien uruchomić procedurę odwoławczą. Odpowiedź wymijająca lub niepełna - uruchomić procedurę wymuszająca na Organie sprecyzowanie stanowiska ze wskazaniem podstawy prawnej oraz obowiązku. Zawsze każdą odpowiedź organu należy przekazać na forum, a docelowo warto dodać do tego repozytorium.

## Treść pisma:
```
                                                                <miejscowosc>, <data>
<imie nazwisko>
<adres>

                                                                Państwowy Powiatowy
                                                                Inspektor Sanitarny w <miejscowosc>
                                                                <adres>

Wasz znak: <znak sprawy>


WNIOSEK

Na podstawie art. 9 k.p.a., w związku z art. 15 § 1 Ustawy z dnia 17 czerwca 1966 r. o postępowaniu egzekucyjnym
w administracji, wnoszę o wyczerpujące poinformowanie  strony  o  okolicznościach  faktycznych i prawnych,
które  mogą  mieć wpływ  na  ustalenie  praw  i  obowiązków  będących  przedmiotem  postępowania administracyjnego
o sygnaturze <znak sprawy>.
W swoim postępowaniu Organ przyjmuje, że strona występuje w roli zobowiązanego w rozumieniu art. 1a pkt 20 u.p.e.a.
Przepis ten stanowi, że przez zobowiązanego rozumie się osobę prawną albo jednostkę organizacyjną nieposiadającą 
osobowości prawnej albo osobę fizyczną, która nie wykonała w terminie obowiązku o charakterze pieniężnym lub 
obowiązku o charakterze niepieniężnym.
W związku z powyższym strona zgłasza żądanie wskazania roku, miesiąca i dnia, od którego Organ uznaje datę upłynięcia
tego terminu, oraz podania podstawy prawnej do wyznaczenia tego terminu, lub stwierdzenia, że taki termin nie został
przez stronę przekroczony, dla każdej z chorób zakaźnych wymienionych w § 2 Rozporządzenia Ministra Zdrowia 
z dnia 18 sierpnia 2011 r. w sprawie obowiązkowych szczepień ochronnych tj.
- błonica
- gruźlica
- inwazyjne zakażenie Haemophilus influenzae typu b
- inwazyjne zakażenia Streptococcus pneumoniae
- krztusiec
- nagminne zakażenie przyusznic (świnka)
- odra
- ospa wietrzna
- ostre zapalenie rogów przednich rdzenia kręgowego (choroba Heinego-Medina)
- różyczka
- tężec
- wirusowe zapalenie wątroby typu B
- wścieklizna

UZASADNIENIE

Obowiązek odpowiedzi organów na zapytania obywatela wynika bezpośrednio z art. 9 k.p.a., który stanowi, że organy
administracji publicznej są obowiązane do należytego i wyczerpującego informowania stron o okolicznościach faktycznych i
prawnych, które mogą mieć wpływ na ustalenie ich praw i obowiązków będących przedmiotem postępowania administracyjnego.
Zgodnie z literą przepisów, Organy czuwają nad tym, aby strony i inne osoby uczestniczące w postępowaniu nie poniosły szkody
z powodu nieznajomości prawa, i w tym celu udzielają im niezbędnych wyjaśnień i wskazówek, co uzasadnia zgłoszone przez
stronę żądanie wskazania podstawy prawnej wyznaczenia trybu przekroczenia terminu w rozumieniu u.p.e.a., w prowadzonym przez
PPIS w <miejscowosc> postępowaniu. Podstawa prawna trybu wyznaczenia przekroczenia terminu obowiązku, na dzień dzisiejszy nie
jest znana stronie. Co więcej, strona nie znajduje żadnego przepisu umożliwiającego wyznaczenie terminu tego obowiązku, w
odniesieniu do znanego przecież Organowi stanowi faktycznemu, w jakim pozostaje dziecko <imie nazwisko dziecka>. Strona
zwraca uwagę, że zasada informowania stosowana jest nie tylko w ramach postępowań unormowanych przez k.p.a., ale również ze
względów praktycznych poza samym postępowaniem. Na organach ciąży obowiązek informowania zgodnie z prawem (wyrok NSA OZ w
Katowicach z dn. 28.08.1996 r. sygn. akt: SA/Ka 1500/95).


z wyrazami szacunku
<imie nazwisko>

```
