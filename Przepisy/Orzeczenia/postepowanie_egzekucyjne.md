# II OSK 2445/10 - Wyrok NSA z 2012-03-02

## 1. Opis orzeczenia
Dotyczy kwestionowania przez organ zarzutu co do niewykonalności obowiązku z art. 33 pkt 5 u.p.e.a.

## 2. Dlaczego jest istotne?
Organy często odrzucają zarzuty wymagając aby przeszkoda postępowania egzekucyjnego była nieusuwalna. Niniejsze orzeczenie wskazuje, że przeszkoda może być czasowa. Jest to bardzo istotne z punktu widzenia szczepień.

## 3. Kiedy stosować?
W zażaleniu na postanowienie w sprawie uznania zarzutów za nieuzasadnione. W sądzie administracyjnym.

## 4. Przywołane treści.
```
Stosownie art. 33 u.p.e.a. podstawą zarzutu w sprawie prowadzenia egzekucji administracyjnej może być między innymi
niewykonalność obowiązku o charakterze niepieniężnym (art. 33 pkt 5). W przepisie tym nie zawarto przesłanki wskazującej,
że niewykonalność obowiązku ma mieć charakter trwały. Uznać zatem należy, że podstawą zarzutu z art. 33 pkt 5 może być
również czasowa niewykonalność obowiązku. Nie jest więc trafne i nie znajduje potwierdzenia w treści przepisu art. 33 pkt
5 ustawy uznanie przez Sąd I instancji, że niewykonalność obowiązku nałożonego decyzją ostateczną musi być następstwem
przeszkód o charakterze nieusuwalnym (trwałym).
```

# II SA/Ke 452/10 - Wyrok WSA w Kielcach 2010-11-26
[link](http://orzeczenia.nsa.gov.pl/doc/3D38FD4F1B)

## 1. Opis orzeczenia
Uchylenie zaskarżonego postanowienia.

## 2. Dlaczego jest istotne?
Możliwoć zaskarżenia postanowienia o nieuwzględnieniu zarzutów z powodu różnicy obowiązku w tutule wykonawczym i upomnieniu.

## 3. Kiedy stosować?
Argument dla sądu administracyjnego.

## 4. Przywołane treści.
*Elementem rozstrzygnięcia był również zawarty w tej decyzji zakaz użytkowania wszystkich pomieszczeń na piętrze oraz pomieszczeń parteru we wschodniej części budynku do czasu usunięcia stwierdzonych nieprawidłowości. Podkreślenia wymaga fakt, iż takiego zakazu wystawione w dniu [...] tytuły wykonawcze nie zawierają, mimo, że art. 27 § 1 pkt 3 u.p.e.a. obliguje organ do wskazania treści podlegającego egzekucji obowiązku. Należy zatem uznać, iż zakres obowiązków określonych w decyzji podlegającej egzekucji różni się od obowiązków wynikających z decyzji z dnia [...] do których dobrowolnego wykonania wzywał organ w pisemnym upomnieniu, a także odbiega od treści obowiązków określonych w wystawionych przez organ tytułach wykonawczych.*

*Powyższe przesądza o naruszeniu przez organy art. 7, art. 77, art. 80, art. 107 § 3 k.p.a. w zw. z art. 18 oraz art. 33 pkt 7 w zw. z art. 15 § 1 u.p.e.a.*


#II FPS 8/09 - Uchwała NSA z 2010-02-15
[link](http://orzeczenia.nsa.gov.pl/doc/BBA28E1BF2)

## 1. Opis orzeczenia
Uchwała  7 sędziów NSA: Przepis art. 141 § 4 ustawy z dnia 30 sierpnia 2002 r. - Prawo o postępowaniu przed sądami administracyjnymi (Dz. U. Nr 153, poz. 1270 ze zm.) może stanowić samodzielną podstawę kasacyjną (art. 174 pkt 2 tej ustawy), jeżeli uzasadnienie orzeczenia wojewódzkiego sądu administracyjnego nie zawiera stanowiska co do stanu faktycznego przyjętego za podstawę zaskarżonego rozstrzygnięcia.

## 2. Dlaczego jest istotne?
Możliwoć kasacji orzeczenia WSA jeśli uzasadnienie orzeczenia nie zawiera stanowiska co do stanu faktycznego przyjętego za podstawę zaskarżonego rozstrzygnięcia.

## 3. Kiedy stosować?
Argument dla NSA.

## 4. Przywołane treści.
*Naczelny Sąd Administracyjny w składzie siedmiu sędziów, podejmując uchwałę, zważył, co następuje:*

*4. Wniosek Prezesa Naczelnego Sądu Administracyjnego o podjęcie uchwały wyjaśniającej spełnia przesłanki określone w art. 15 § 2 pkt 2 p.p.s.a., dotyczy bowiem przepisu prawnego - art. 141 § 4 p.p.s.a., którego stosowanie wywołuje rozbieżności w orzecznictwie sądów administracyjnych. Przywołane we wniosku orzeczenia Naczelnego Sądu Administracyjnego wskazują na rozbieżne stosowanie wspomnianego przepisu, zarówno co do treści normatywnej w tym przepisie zawartej, jak i jego zastosowania przy formułowaniu zarzutów kasacyjnych, kwestionujących ustalenia faktyczne stanowiące podstawę rozstrzygnięcia wojewódzkiego sądu administracyjnego.*
....
*Jak słusznie podniósł Naczelny Sąd Administracyjny w wyroku z dnia 12 maja 2005 r. (FSK 2123/04, ONSA i WSA 2006, nr 1, poz. 9), przyjęcie przez wojewódzki sąd administracyjny stanu faktycznego, który organ administracji ustalił bez wyczerpującego rozpatrzenia całego materiału dowodowego i bez jego właściwej oceny, stanowi naruszenie przez sąd art. 141 § 4 p.p.s.a*

*Wskazane powyżej okoliczności uzasadniają tezę, że art. 141 § 4 zd. pierwsze p.p.s.a. może stanowić samodzielną podstawę kasacyjną (art. 174 pkt 2 p.p.s.a.), jeżeli uzasadnienie orzeczenia wojewódzkiego sądu administracyjnego nie zawiera stanowiska co do stanu faktycznego przyjętego za podstawę rozstrzygnięcia. Inna jest natomiast sytuacja, jeżeli uzasadnienie zaskarżonego orzeczenia wskazuje jaki stan faktyczny sprawy został przez sąd przyjęty i dlaczego. Wówczas przepis art. 141 § 4 p.p.s.a. nie może stanowić wystarczającej podstawy kasacyjnej. Bez odniesienia się bowiem do treści np. art. 145 § 1 pkt 1 lit. c) p.p.s.a. w powiązaniu z odpowiednimi przepisami postępowania administracyjnego nie jest możliwe skuteczne zakwestionowanie stanowiska sądu pierwszej instancji, który formalnie z nałożonego na niego obowiązku się wywiązał, ale w ocenie strony przyjęte ustalenia są merytorycznie błędne.*

# III SA/Gd 337/10 - Wyrok WSA w Gdańsku z 2010-11-18
[link](http://orzeczenia.nsa.gov.pl/doc/A75655A90C)

## 1. Opis orzeczenia
Zaskarżenie postanowienia wydanego na podst. u.p.e.a. 

## 2. Dlaczego jest istotne?
Uzasadnia, że gdy organ wystawi postanowienie o nałożeniu grzywny to strona mimo przysługujących mu tylko 7 dni na złożenie zażalenia, ma 14 dni na złożenie wniosku o uzupełnienie tego postanowienia. 

## 3. Kiedy stosować?
Gdy organ egzekucyjny zarzuci uchybienie 7 dniowego terminu wniesienia zażalenia na postanowienie o nałożeniu grzywny (przy wcześniejszym złożeniu w/w wniosku o uzupełnienie.

## 4. Przywołane treści.

*Zgodnie z art. 17 § 1 cyt. ustawy, zażalenie na postanowienie organu egzekucyjnego pierwszej instancji wnosi się w terminie 7 dni od doręczenia lub ogłoszenia postanowienia stronie. Wniesienie zażalenia po upływie tego terminu nakłada na organ odwoławczy, jak to wynika z odpowiednio stosowanego, z mocy art. 18 ustawy ,art. 134 kpa, obowiązek wydania postanowienia stwierdzającego uchybienie terminu do wniesienia zażalenia, które to postanowienie jest ostateczne.*

*Natomiast stosownie do art. 111 § 1 kpa strona może w terminie czternastu dni od dnia doręczenia lub ogłoszenia decyzji zażądać jej uzupełnienia co do rozstrzygnięcia bądź co do prawa odwołania, wniesienia w stosunku do decyzji powództwa do sądu powszechnego lub skargi do sądu administracyjnego albo sprostowania zamieszczonego w decyzji pouczenia w tych kwestiach; zgodnie z § 2 w takich przypadkach termin dla strony do wniesienia odwołania, powództwa lub skargi biegnie od dnia doręczenia jej odpowiedzi.*

# I SA/Sz 434/16 - Postanowienie WSA w Szczecinie z 2016-05-13
[link](http://orzeczenia.nsa.gov.pl/doc/1481C81009)

## 1. Opis orzeczenia
Odrzucenie skargi na postanowienie w przedmiocie stanowiska wierzyciela w sprawie zarzutów zgłoszonych w postępowaniu egzekucyjnym.

## 2. Dlaczego jest istotne?
Uzasadnia, że postanowienie organu egzekucyjnego w sprawie zgłoszonych zarzutów, po złożeniu na nie zażalenia jest zaskarżalne do sądu administracyjnego.

## 3. Kiedy stosować?
Z obserwacji pism w postępowaniu egzekucyjnym jakie umieszczają na portalach społecznościowych ich użytkownicy, można zaobserwować taktykę (świadomą lub nieświadomą) jaką przyjęły organy wojewódzkich inspekcji sanitarnych po nowelizacji p.p.s.a. z 15 sierpnia 2015 r. tj. iż postanowienia w sprawie stanowiska wierzyciela ws. zgłoszonych zarzutów nie są zaskarżalne do sądu administracyjnego. Postanowienia otrzymane przez zobowiązanych są różnie zatytułowane np.: Postanowienie o odrzuceniu zarzutów, Postanowienie utrzymujące w mocy postanowienie sanepidu powiatowego w sprawie zarzutów, Postanowienie o uznaniu zarzutów za bezpodstawne itp. i najważniejszym pytaniem jest czy dane postanowienie jest postanowieniem w rozumieniu art. 34 § 4 u.p.a.. W pouczeniu tych postanowień strona najczęściej poinformowana jest, że postanowienie to jest ostateczne i ma wzbudzić u "zobowiązanego", poczucie, iż ścieżka odwoławcza dotycząca zarzutów jest zakończona. 
Zdawać sobie sprawę należy, iż faktycznie postanowienie ws. stanowiska wierzyciela zostały usunięte z katalogu postanowień zaskarżalnych do sądu administracyjnego to jednak na ostateczne postanowienie organu egzekucyjnego można złożyć zażalenie, a następnie skargę do sądu adm.

Po otrzymaniu od organu egzekucyjnego postanowienia j.w. rozsądnym wydaje się wysłanie wniosku na podstawie art. 111 § 1 w zw. z art. 126 k.p.a. o uzupełnienie postanowienia co do rozstrzygnięcia bądź co do prawa odwołania, wniesienia w stosunku do decyzji powództwa do sądu powszechnego lub skargi do sądu administracyjnego albo sprostowania zamieszczonego w decyzji pouczenia w tych kwestiach (pismo wymaga opracowania) i zgłoszenie żądania wyjaśnienia czy dane postanowienie jest postanowieniem z art. 34 § 4 u.p.a. w sprawie zgłoszonych zarzutów, na które zgodnie z art. 34 § 5 u.p.a. przysługuje zobowiązanemu zażalenie a następnie skarga do wsa.

## 4. Przywołane treści

*Zgodnie z art. 3 § 2 pkt 3 p.p.s.a w brzmieniu obowiązującym od 15 sierpnia 2015 r., sądy administracyjne nie są właściwe do orzekania w sprawach dotyczących postanowień wierzyciela o niedopuszczalności zgłoszonego zarzutu, a także postanowień, przedmiotem których jest stanowisko wierzyciela w sprawie zgłoszonego zarzutu. Postanowienia te mają bowiem charakter incydentalny (uboczny w sporze sądowym). W przypadku wymienionych postanowień skuteczna ochrona praw jednostki jest zapewniona przez możliwość zaskarżenia do sądu administracyjnego rozstrzygnięć wydanych w sprawie głównej tj. postanowień organu egzekucyjnego w sprawie zgłoszonych zarzutów (por. J. Drachal, M. Jagielski, R. Stankiewicz, [w:] red. R. Hauser, M. Wierzbowski, Prawo o postępowaniu przed sądami administracyjnymi, Warszawa 2015, s. 57).(...) Należy również wyjaśnić, że niniejsze postanowienie nie zamyka Skarżącej możliwości ochrony swoich praw w sprawie, bowiem po otrzymaniu ostatecznego postanowienia w sprawie stanowiska wierzyciela lub postanowienia o niedopuszczalności zgłoszonego zarzutu, organ egzekucyjny wydaje postanowienie w sprawie zgłoszonych zarzutów, a jeżeli zarzuty są uzasadnione - o umorzeniu postępowania egzekucyjnego albo o zastosowaniu mniej uciążliwego środka egzekucyjnego (art. 34 § 4 ustawy z dnia 17 czerwca 1966 r. o postępowaniu egzekucyjnym w administracji, Dz. U. z 2014 r., poz. 1619 ze zm.). Natomiast, zgodnie z art. 34 § 5 tej ustawy, na postanowienie organu egzekucyjnego w sprawie zgłoszonych zarzutów służy zobowiązanemu zażalenie. Tym samym Strona będzie miała możliwość skutecznego odniesienia się do stanowiska wierzyciela, poprzez wniesienie zażalenia, a następnie ewentualnej skargi do sądu administracyjnego na postanowienie organu egzekucyjnego w sprawie zgłoszonych zarzutów, które z mocy prawa uwzględnia zaskarżone postanowienie.*

