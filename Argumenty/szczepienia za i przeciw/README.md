## Wstęp

Bywa, że pisma z Inspekcji Sanitarnej zawierają załączniki w postaci ulotek, artykułów czy innych materiałów dotyczących kwestii bezpieczeństwa, skuteczności czy też korzyści wynikających ze szczepień. Można rozumieć, że te dokumenty określają aktualne stanowisko Inspekcji w kwestiach merytorycznych szczepień. Treści zwykle są bardzo ogólne, bez podania źródeł, bibliografii, metodologii badań, danych źródłowych itd. Niestety, rodzice, którzy poświęcają swój czas na zapewnienie bezpieczeństwa swoim dzieciom, spotykają się z wiedzą, która stawia informacje udostępniane przez Inspekcję pod dużym znakiem zapytania. Powstaje zatem pytanie, skoro Inspekcja przekazuje informacje nieprawdziwe, to czy decyzje podjęte w sprawie małych dzieci, są rzeczywiście oparte na wiedzy, z myślą o bezpieczeństwie dzieci, czy też te decyzja mają tylko zapewnić „wypełnienie obowiązku” przez rodziców? Dalsza część tekstu będzie odnosiła się właśnie do jednego z takich materiałów, o tytule „[Szczepienia – za i przeciw](https://github.com/szanitani/szczepienia/raw/master/Argumenty/szczepienia%20za%20i%20przeciw/szczepienia%20za%20i%20przeciw.pdf)”, udostępnianego przez jednego z Powiatowych Inspektorów Sanitarnych w województwie zachodniopomorskim w roku 2014.

## Kłopot z oceną materiałów

Wiele z przedstawionych przez Inspekcję w toku postępowań argumentów czy twierdzeń, nie jest opartych o mierzalne wskaźniki tylko o porównanie opinii pewnej grupy osób. Działa to tak, że jeśli daną hipotezę popiera 100 ludzi a 10 ludzi jej nie popiera, to znaczy, że dana hipoteza jest wg tej dziwnej logiki prawdziwa. Moglibyśmy się zgodzić z takim tokiem rozumowania ale wyłącznie w naukach humanistycznych – przykładowo jeśli 100 ludzi uważa, że Szekspir był największym poetą a 10 uważa, że był nim jednak Mickiewicz, to wtedy uznajemy, że jednak jest to Szekspir. Oczywiście ludzie, którzy uważają, że jest to jednak Mickiewicz mają nadal do tego prawo i nikt im w tym nie przeszkadza. W przypadku szczepień ludzie, którzy uważają inaczej są określani mianem „kontrowersyjnych” a nawet, ale to w najgorszych przypadkach, że ich opinie są „odważne”. Co więcej, dla szczepień, dotyczy to nie tylko opinii ale również wyników badań naukowych. Prowadzi to do sytuacji, że jeśli wyniki 100 badań coś potwierdzają a jest 10 wyników badań zaprzeczających, to poprzez takie porównanie ilościowe, ludzie stojący daleko od reguł nauki, a niestety niejednokrotnie zobligowani do podjęcia jakiejś decyzji, uważają, że rzeczywistość jest właśnie taka jak w tych 100 badaniach. Niestety, nowożytna nauka, w dziedzinie nauk ścisłych działa na innych regułach. Medycyna w pewnej swojej części, coraz mocniej obecnie wchodzi w zakres nauk ścisłych w dziedzinie immunologii czy badań nad DNA. Nowożytna nauka to również reguła falsyfikowalności Karla Poppera. Tą nowożytną regułę, świetnie ujął Albert Einstein, mówiąc, że dowolna liczba pozytywnych eksperymentów nie potwierdzi teorii, natomiast wystarczy jeden negatywny eksperyment aby tą teorię obalić. I stąd właśnie, w dalszej części tekstu wskazana zostanie pewna liczbę wybranych informacji, stanowiących powtarzalne zdania bazowe w rozumieniu nowożytnej nauki, które sugerują, że teza o znaczącym bezpieczeństwie/skuteczności szczepień, może być sfalsyfikowana. Jako rodzice, przed podjęciem decyzji o ogromnych konsekwencjach dla zdrowia naszego dziecka, chcemy mieć pełen i prawdziwy obraz sytuacji.

## Treść nr 1

Inspekcja przedstawiła taką tezę cyt. „*Odporność, taką jak ma osoba dorosła, dziecko zyskuje dopiero po 13 roku życia*”. Kontynuując wątek jakości argumentacji, chcemy skupić się na podanej liczbie 13. Jaki to zdanie ma budować argument? Jakie jest źródło tej informacji? Czy czytając literalnie chodzi o to, że odporność osoby dorosłej jest zawsze i w każdym przypadku lepsza niż dziecka? Tego argumentu nie da się obronić, ponieważ istnieją choroby, gdzie bycie dorosłym, z w pełni wykształconym i sprawnie działającym układem immunologicznym nie przynosi korzyści a wręcz jest przyczyną śmierci. Dla przykładu tzw. ptasia grypa (wirus H5N1) czy też tzw. hiszpanka, były przyczyną śmierci głównie młodych dorosłych gdzie za powód śmierci uważa się z ang. *cytokine storm*, czyli gwałtowną odpowiedź układu immunologicznego. W kontekście chorób posiadających szczepionki, kontrowersje budzi świnka – dzieci po przejściu tej choroby zyskują odporność na całe życie, natomiast po szczepieniu, ta odporność wygasa, a przejście świnki w wieku dorosłym jest niezwykle groźne. Bycie osobą starszą lub małym dzieckiem przynosi jak widać korzyść w przeciwieństwie do tezy z artykułu. Zarzucamy zatem błąd logiczny polegający na upraszczaniu i uogólnianiu tematu poprzez traktowanie wszystkich preparatów szczepionkowych i chorób na tej samej zasadzie.

Kolejną kwestią, i to znacznie bardziej istotną z punktu widzenia podejmowania decyzji przez Urzędy, jest zastosowanie arbitralnej liczby „13”. Stosowanie tak uogólnionych i nie osadzonych w kontekście liczb powoduje np. tworzenie przepisów, które bazując na tej jednej liczbie obejmują cały ogół społeczeństwa, mimo że ta właśnie liczba może być i owszem prawidłowa, ale tylko dla pewnej części tego społeczeństwa i tylko pod pewnymi warunkami (czyli w określonym kontekście). Podążmy za tym przykładem, aby zilustrować absurd podawania w taki sposób liczb - załóżmy, że mimo żonglowania przez autora artykułu terminami „odporność” (ogół procesów zabezpieczających organizm) oraz „układ immunologiczny” (jeden z elementów wewnętrznych systemu odpornościowego) uznamy, że potrafimy odróżnić tą mityczną odporność dziecka od odporności osoby dorosłej. Czy mamy rozumieć, że dajmy na to pewnego ranka osobnik się budzi i już nie ma odporności dziecka? W jaki sposób autor artykułu mierzy wiarygodnie (z określoną dokładnością) ten fakt i przypisuje młode osobniki gatunku ludzkiego do kategorii „odporność dorosłego” / „nie odporność dorosłego”?

Ale to nie wszystko: autor zastosował określenie zakresu poprzez zwrot „*po 13 roku życiu*”. Czy oznacza to, że na całej Ziemi, w całej historii ludzkości nie było ani jednego osobnika, który wg nieznanych kryteriów autora byłby zakwalifikowany do kategorii „odporność dorosłego” przed swoim 13 rokiem życia? I tu dochodzimy do sedna – jakie jest statystyczne znaczenie tej liczby „13”? Może być różne: odrzucamy twierdzenie z artykułu, że jest to tzw. dolne oszacowanie (czyli nie ma nikogo młodszego z „dorosłym układem odpornościowym”), bo byłby to absurd – genetycznie w populacji ludzkiej są i muszą być takie osobniki. Zatem, czym ta liczba może być, z punktu widzenia statystyki, jeśli nie jest dolnym oszacowaniem? Zapewne jakąś uśrednioną wartością. Pytanie, po czym autor uśredniał? Zapewne rozkład dzieci pozyskujących „dorosłą odporność” wygląda mniej więcej tak:

![Obrazek](https://github.com/szanitani/szczepienia/raw/master/Argumenty/szczepienia%20za%20i%20przeciw/image1.png)

Dlaczego tak? Bo w naturze tak właśnie rozkładają się wartości – są to kolejne inkarnacje tzw. rozkładu normalnego (Gaussa). Zatem jeśli na osi X będziemy mieli wiek dzieci, a na osi Y liczbę dzieci, która pozyskała w tym wieku daną cechę („odporność dorosłego”, to w którymś miejscu na osi X znajdzie się właśnie ta liczba 13. Tylko gdzie? Odrzuciliśmy lewą krawędź czyli dolne oszacowanie. Może to być górka czyli punkt gdzie wartość Y jest największa. Ta wartość w statystyce jest znana jako moda czyli najliczniej reprezentowana wartość w całej populacji. Może to też być jedna ze średnich np. średnia arytmetyczna wyliczona po całej populacji. Może to być też mediana, czyli punkt, powyżej i poniżej którego, znajduje się równa liczba obserwacji. Co to oznacza – jest wiele rodzajów średnich i jeśli ta liczba 13 jest taką średnią wg autora, to w zależności od rozkładu wieku dzieci, te średnie mogą być zlokalizowane np. tak:

![Obrazek](https://github.com/szanitani/szczepienia/raw/master/Argumenty/szczepienia%20za%20i%20przeciw/image2.png)

Którą ze średnich autor by nie przyjął, oznaczałaby ona, że **przed wiekiem 13 lat istnieje jakaś znacząca część populacji, która w rzeczywistości posiada już tą mityczną „dorosłą odporność” ale formalnie wg autora jeszcze nie jest kwalifikowana do jego wybranej kategorii.**

Załóżmy, że autor już wybrał tą swoją średnią i załóżmy, że jest to średnia arytmetyczna. Jeśli skorzystał z takich miar statystycznych jak odchylenie standardowe, mógł skorzystać z tzw. reguły trzech sigm, która mówi (w skrócie), że zdarzenia oddalone o trzy odchylenia standardowe od średniej są bardzo mało prawdopodobne. W takim przypadku, wyliczenie średniej z wieku i odjęcie 3 odchyleń mogłoby dawać właśnie tą liczbę 13. I teraz miłosiernie pomijamy fakt, że odchylenia standardowe również działają tylko w określonych kontekstach oraz jest to miara dla rozkładu normalnego (a nie dla rozkładu nabywania przez dzieci „dorosłej odporności”), ale jakże często zdziwić się można, że tego typu „przybliżenia” mają miejsce w opracowaniach naukowych. Jak by to wyglądało w praktyce dla całej Polski zatem?

![Obrazek](https://github.com/szanitani/szczepienia/raw/master/Argumenty/szczepienia%20za%20i%20przeciw/image3.png)

Dla klasycznego rozkładu normalnego 99.73% przypadków mieści się w zakresie trzech odchyleń standardowych. Czyli 0.27% przypadków jest na lewo od tej mitycznej wartości. Załóżmy, że autor przyjął tą właśnie liczbę jako wiek 13 lat i spośród wszystkich dzieci w Polsce, 0.27% osiąga „dorosłą odporność” przed 13 rokiem życia. I teraz najważniejsza teza całego tego wywodu: jeśli w przepisach, ustawach, rozporządzeniach jest wpisane, że coś ma się zdarzyć właśnie od 13 roku życia biorąc pod uwagę miarę podaną przez autora, to wtedy 0.27% dzieci w Polsce w tym się nie mieści. Ile jest takich przypadków? Zerknijmy do danych GUS na 31 grudnia 2012:

![Obrazek](https://github.com/szanitani/szczepienia/raw/master/Argumenty/szczepienia%20za%20i%20przeciw/image4.png)

Sumując liczbę dzieci w wieku 0-12 otrzymujemy wartość 5 024 070. Zatem 0.27% z populacji dzieci w wieku 0-12, daje nam **13 564 dzieci, które potencjalnie nie spełniają tezy autora**. Czy powyższe obliczenia są podstawą do jakichkolwiek decyzji? Również nie, statystycznie w tym toku rozumowania występują błędy, jednakże licząc w ten sposób, można powiedzieć, że uzyskaliśmy górne oszacowanie modelu, czyli bazując na takich danych i w takim kontekście, możemy przyjąć, że więcej niż 13 564 dzieci nie będzie pominiętych przez autora tezy. A celem było wykazanie, że takich pominiętych dzieci jest więcej niż zero co zostało udowodnione.

Mamy wielką nadzieję, że uświadomiliśmy, jak niebezpieczne może być podejmowanie decyzji w oparciu o pojedyncze liczby, które nie wiadomo skąd pochodzą, jaki mają przedział ufności i w jakim kontekście można je tylko i wyłącznie stosować. Na ten mechanizm stosowania niczym nie oznaczonych liczb w celu podejmowania ważnych decyzji, będziemy się niestety powoływać również w kolejnych komentarzach.

Ta liczba 13, reprezentująca wg autora wiek nabycia dorosłej odporności, jest być może trywialna w kontekście szczepień - niestety, biorąc pod uwagę mechanizm działania Inspekcji, wydającej decyzje wg rozporządzeń, które swoje treści bazują na tego typu uśrednieniach powoduje, że jak widać ogromna liczba dzieci albo poprzez urzędowe procedury doznaje szkód lub też, odwracając problem - nie w pełni korzysta z zalet programów.

## Treść nr 2

Inspekcja przedstawiła taką tezę cyt. „*Układ odpornościowy ulega wzmocnieniu przechodząc kolejne choroby*”. Chcielibyśmy wiedzieć, czy Inspekcja bierze pod uwagę fakt, że istnieją choroby bezpośrednio atakujące układ odpornościowy lub też go omijające? Czy zacytowane zdanie oznacza, że Inspekcja uważa, że jest więcej chorób, które warto przejść czy też jest więcej tych, których nie warto przechodzić?

## Treść nr 3

Inspekcja przedstawiła taką tezę cyt. „*Obecnie antybiotyki i szczepionki są uważane za największe osiągnięcia cywilizacji w walce z chorobami.*”. Chcemy wiedzieć, czy jest to oficjalne stanowisko Inspekcji? Prosimy również o informację, kto konkretnie jako grupa społeczna tak uważa, jeśli kontekstem tego osądu nie jest Inspekcja. I również, jaki cel Inspekcja ma w przedstawianiu rodzicom tak tendencyjnych tez w argumentacji za szczepieniami? W naszej ocenie to stwierdzenie jest bardzo kontrowersyjne, z pewnością liczni nobliści w dziedzinie medycyny na polach innych niż immunologia, mieliby odrębne zdanie. Jeśli jest to jednakże stanowisko Inspekcji to prosimy o metodologię ustalenia rankingu największych osiągnięć cywilizacji a w szczególności gdzie w tym rankingu jakości walki z chorobami znajdzie się odkrycie DNA, terapia genowa czy też wprowadzenie zasad higieny?

## Treść nr 4

Inspekcja przedstawiła taką tezę cyt. „*Jednak, ponieważ antybiotyki są coraz mniej skuteczne to właśnie szczepienia ochronne są coraz większym orężem w walce o odporność.*”. Szanowni Państwo, jest dokładnie odwrotnie. Najnowsze badania, raporty, opracowania wskazują, że to właśnie szczepienia, poprzez promowanie w populacji swego rodzaju immunologicznej monokultury, dramatycznie ułatwiają szybsze mutowanie drobnoustrojów odpornych na antybiotyki! Nie można optymalizować w populacji tylko jednego parametru – wyszczepialności nie biorąc pod uwagę jak ten parametr wpływa na cały ekosystem – a wpływa tak, że nagle cała populacja działa w ten sam sposób, więc jeden wyspecjalizowany napastnik może wybić niemal cały ekosystem. To nie jest gdybanie - takie sytuacje występują obecnie w rolnictwie nastawionym na monokultury. Zerknijcie naprawdę dokładnie w ten temat. Ta sprawa jest tak ważna że podamy kilka linków do opracowań Narodowego Instytutu Zdrowia w USA (NIH):

<http://www.ncbi.nlm.nih.gov/pubmed/20833694>

<http://www.ncbi.nlm.nih.gov/pubmed/19935445>

http://www.ncbi.nlm.nih.gov/pubmed/19366365

Wiele instytucji w bardziej rozwiniętych i odpowiedzialnych krajach na świecie obecnie realizuje programy badawcze w tym względzie. Tysiące ludzi już teraz umiera z powodu infekcji, których nie da się już wyleczyć, bo antybiotyki przestały na nie działać. Świat przed erą antybiotyków był straszny – zwykłe zadrapanie mogło prowadzić do śmierci, zgony poporodowe, bakterie zjadające ludzkie ciało – chcecie Państwo przyczynić się do powrotu tych czasów? I co wtedy ogłosi Inspekcja: że jej pracownicy wypełniali tylko rozkazy szczepiąc bez zastanowienia bo takie były przepisy?

Gdybyśmy mieli oceniać argumenty tez przedstawianych przez Inspekcję, to właśnie ten jeden jest najbardziej przerażający. Dlaczego? Bo to podejście do wyszczepialności pokazuje jak krótkowzroczna jest polityka zdrowia w Polsce, gdzie nie bierze się pod uwagę dalekosiężnych skutków dla całej populacji. Celem przecież jest zdrowie populacji w długim okresie a nie wskaźnik wyszczepialności w roku bieżącym.

## Treść nr 5

Inspekcja przedstawiła taką tezę cyt. „*...w ten sposób organizm zyskuje przeciwciała i pamięć immunologiczną...*”. Chcielibyśmy skupić się na pojęciu pamięć immunologiczna. Organizmy żywe można analizować również z punktu widzenia teorii informacji. Są opracowania, które wskazują na taki mechanizm: liczba jednostek pamięci immunologicznej u człowieka to ok 20 000 000 (nie wnikamy teraz w tą wielkość – pewne i udowodnione jest, że jest to liczba skończona i ograniczona). W tych powiedzmy 20M jednostek pamięci, organizm przechowuje dane umożliwiające identyfikację również skończonej i znacznie mniejszej niż te 20M liczby patogenów. Wynika to z faktu, że dane identyfikacyjne jednego patogenu wymagają większej liczby jednostek pamięciowych np. z milionów wirusów i bakterii codziennie atakujących nasze ciało, każdą trzeba rozpoznać i zakwalifikować do kategorii „swój”/”obcy”. Wprowadzenie w sztuczny sposób i nadpisanie milionów obecnych jednostek pamięci immunologicznej w trakcie szczepienia, być może owszem chroni przed tym jednym patogenem ze szczepionki, ale tracimy w ten sposób nieodwracalnie informacje o wcześniej rozpoznanych patogenach. Zatem, z punktu widzenia ogólnego stanu zdrowia, nie można twierdzić, że zyskiwanie pamięci immunologicznej w sposób masowy jest zawsze korzystne. Jeśli weźmiemy właśnie ogólny stan zdrowia dzieci szczepionych i nieszczepionych spotkaliśmy się również z takim zestawieniem:

![Obrazek](https://github.com/szanitani/szczepienia/raw/master/Argumenty/szczepienia%20za%20i%20przeciw/image5.png)

Źródła tych niemieckich badań przeglądowych są oczywiście publicznie dostępne. Jak widać wyżej, ogólny stan zdrowia dzieci nieszczepionych jest lepszy i wykracza poza przedziały ufności i granice błędu statystycznego. Pytanie: Na podstawie jakich badań Inspekcja twierdzi, że w dłuższym okresie, biorąc pod uwagę pełen stan zdrowia i wszystkie możliwe stany chorobowe, szczepienia już teraz są korzystne dla mojego dziecka? Czy Inspekcja twierdzi, że każda z obowiązkowych szczepionek posiada efektywność powyżej 95%? Jeśli tak, jakimi badaniami okresowymi jest potwierdzana w Polsce skuteczność poszczególnych szczepionek?

## Treść nr 6

Inspekcja przedstawiła taką tezę cyt. „...*pojawiają się coraz to lepsze preparaty, a ilość bolesnych zastrzyków się zmniejsza dzięki szczepionkom skojarzonym...*”. Po pierwsze, to, że pojawiają się lepsze preparaty gdzieś na świecie, nie znaczy, że są one zamawiane w programie zamówień publicznych przez Ministerstwo Zdrowia i dostępne dla przeciętnego Polaka. Biorąc pod uwagę prawo zamówień publicznych jest wręcz przeciwnie, bo kryterium wyboru jest cena – przykładowo proszę zerknąć na publikacje Ministerstwa Zdrowia w dziale Zamówienia Publiczne – zamówienie na szczepionkę DtaP nr ZZP-77/14 – kryterium: najniższa cena, zamówienie na szczepionkę przeciwko pneumokokom nr ZZP-79/14 – kryterium: najniższa cena, szczepionka przeciwko błonicy, tężcowi, krztuścowi nr ZZP-80/14 – kryterium: najniższa cena. Spotkaliśmy się też z zarzutami co do samego procesu zamawiania w Polsce tych preparatów. Jest powszechna wiedza o śledztwach FBI wobec korumpowania przez firmy farmaceutyczne środowisk medycznych w krajach Europy środkowej. Firma Glaxo-Smith-Kline zapłaciła 3.5 miliarda dolarów odszkodowania. No szkoda, że nie na konto polskiego podatnika niestety.

Po drugie, są opracowania, które wskazują, że szczepionki skojarzone dają krótszą i „słabszą” odporność na choroby. Są również opracowania, które wskazują na większą liczbę NOP po szczepionkach skojarzonych. W jaki sposób zatem Inspekcja łączy fakt występowania lepszych preparatów ze skutecznością ochrony w polskiej populacji? Kolejne pytanie – czy celem Inspekcji jest ograniczenie bolesności procedur medycznych czy też zwiększenie ochrony przed chorobami, biorąc pod uwagę badania wskazujące wyższą skuteczność pojedynczych szczepionek?

Jeśli chodzi o coraz lepsze preparaty – niewątpliwie powstają coraz to nowsze. Problem jest jednak taki, że naukowcy nie są zgodni co do np. mechanizmu działania adjuwantów mimo stosowania ich od kilkudziesięciu lat. W związku z tym, bez znajomości pełnego mechanizmu działania szczepionek, trudno wypowiadać się o ich bezpieczeństwie w długim okresie. W roku 2013 został odkryty nowy mechanizm przenoszenia odporności, który być może wyznacza różnicę między odpornością nabywaną w sposób naturalny a tą poprzez szczepienia. Oznacza to, że żadna z dotychczasowych szczepionek nie działała zgodnie z tym, jak natura to przewidziała. Być może takie szczepionki kiedyś się pojawią ale może też być tak, że ich opracowanie będzie nieopłacalne, bo teoretycznie dla uzyskania pełnej odporności wystarczałaby jedna, minimalna iniekcja w całym życiu zamiast wielu kosztownych dawek przypominających lub odtwarzających.

Co do samych adjuwantów, być może szczepionki są nowe, ale adjuwanty są zwykle te same. Problem większości rodziców ze szczepieniem swoich dzieci nie polega zwykle na kwestionowaniu jakości materiału genetycznego w szczepionkach per se, tylko właśnie z dodatkami do tych szczepionek. Ogólnie dostępna jest naukowa baza VIOLIN (**Vaccine Investigation and OnLine Information Network**), największa baza danych o szczepionkach i ich analizie. W ramach bazy danych funkcjonuje wiele aplikacji np. analiza szczepionek, wyszukiwarka adjuwantów. Dane w bazie obejmują ponad 2700 preparatów z opisem, który pochodzi z ponad 1600 tzw. *peer reviewed papers*. Na chwilę obecną są zarejestrowane w bazie 103 adjuwanty. Wyszukiwarka do bazy nazywa się VAXJO i jej adres to:

[*http://www.violinet.org/vaxjo/index.php*](http://www.violinet.org/vaxjo/index.php)

Dla przykładu, naszą, jako rodziców, największą obecnie obawą w kwestii adjuwantów jest aluminium/glin i jego pochodne oraz metabolity. Oto aktualna lista adjuwantów powiązanych z tym metalem:

![Obrazek](https://github.com/szanitani/szczepienia/raw/master/Argumenty/szczepienia%20za%20i%20przeciw/image6.png)

Proszę zwrócić uwagę, że wodorotlenek glinu jest stosowany w 62 szczepionkach, natomiast fosforan glinu w 51 szczepionkach. Oznacza to, że ten adjuwant rzeczywiście ma działanie systemowe a nie wybiórcze w kwestii pożądanego patogenu w szczepionce. Działanie systemowe, oznacza, że układ immunologiczny będzie zwiększał swoją odpowiedź na dowolny patogen, z którym aktualnie „walczy”, i niekoniecznie musi to być akurat ten pochodzący ze szczepionki. Może to być np. gluten, albo kazeina, albo kurz, albo truskawki, albo nawet własne komórki (potencjalna przyczyna przyszłych chorób autoimmunologicznych). Skalę zwiększenia odpowiedzi układu immunologicznego potwierdzają informacje z różnych źródeł, podające, ze w niektórych nowoczesnych szczepionkach liczba antygenów jest znikoma. Baza danych jest oczywiście interaktywna, więc klikając w poszczególne pozycje dostajemy pełne opisy wraz z pogrupowanymi listami szczepionek, które korzystają z danego adjuwantu.

## Treść nr 7

Inspekcja przedstawiła taką tezę cyt. „*...to podanie preparatu z osłabionych lub martwych chorobotwórczych drobnoustrojów...*”. Tyle teoria. Niestety, procesy produkcji szczepionek, które na pewno Państwo doskonale znacie, z definicji nie gwarantują, że w szczepionkach znajdą się tylko i wyłącznie „pożądane” drobnoustroje. Wiele opracowań wskazuje, że w szczepionkach znaleźć można również inny materiał biologiczny. Są również opracowania, które mówią, że producenci w pogoni za niższą ceną sprawdzają materiał szczepionek bardziej pod kątem obecności jednego, pożądanego rodzaju drobnoustrojów niż innych, które występują tam niejako przy okazji.

Historyczny jest przykład zanieczyszczenia szczepionki przeciw Polio kancerogennym wirusem SV40 (małpi wirus), którego DNA do dzisiaj jest rozpoznawane w komórkach nowotworowych.

Z nowszych danych, dostępne są badania przesiewowe szczepionek, w których rozpoznawany jest materiał genetyczny obcych wirusów – bywa, że tych wirusów jest nawet 10x więcej niż materiału genetycznego wirusa, na który szczepionka ma uodparniać – przykład zanieczyszczenia świńskim cirowirusem preparatu Rotarix f-my GlaxoSmithKline z 2010 roku!

Nasuwa się oczywiste pytanie do Inspekcji: skoro składnikiem szczepionek są adjuwanty, zwiększające odpowiedź układu immunologicznego na dostarczone patogeny, to jeśli takiego niepożądanego patogenu jest 10x więcej niż tego „właściwego” to przeciw któremu, zdaniem Inspekcji organizm nabywa odporność?

Kolejne pytanie jest takie – jeśli poszczególne adjuwanty np. aluminium są wykorzystywane w wielu szczepionkach, co oznacza, że mają działanie systemowe, to na podstawie jakich badań Inspekcja twierdzi, że adjuwant wzmacnia odporność organizmu tylko i wyłącznie przeciw podanym antygenom a nie wszystkim antygenom, z którymi aktualnie organizm ma do czynienia? Wg naszej wiedzy obecnie stosowane adjuwanty nie są tak wybiórczo inteligentne.

Spotkaliśmy się z wyrokami sądów we Włoszech, Belgii, Holandii, które przyznawały odszkodowania rodzinom poszkodowanym przez szczepionki nadal dostępne również na polskim rynku.

Ta historia tutaj jednak się nie kończy. Zanieczyszczenia biologiczne mogą również powstać już po przekazaniu szczepionek do Zamawiającego i rozdysponowania ich do jednostek ochrony zdrowia. W analizie ryzyka istotny jest cały proces. Dla przykładu jednym z elementów tego procesu jest zachowanie i monitorowanie ciągu chłodniczego, transportowanych i przechowywanych szczepionek. Jak wygląda w ocenie Inspekcji proces monitorowania ciągu chłodniczego w każdej przychodni podlegającej kontroli Inspekcji? Czy miejsce przechowywania jest podłączone do UPS (zasilanie awaryjne), czy jest określony minimalny czas podtrzymywania napięcia, czy jest prowadzony rejestr przerw w dostawie energii, czy przerwy w dostawie energii nocami, lub w dnie wolne od pracy są sprawdzane w dniach następnych itd.? Przez kogo, w jaki sposób są rejestrowane i w jaki sposób Inspekcja kontroluje te rejestry?

Niestety w Polsce nie można mówić, że jest to proces, w który wbudowane są mechanizmy bezpieczeństwa. Ile przychodni uzyskało wg wiedzy Inspekcji certyfikaty bezpieczeństwa w tym względzie poprzedzone audytami bezpieczeństwa? Dla przykładu, weźmy sytuację z lipca 2013, kiedy to zostały wycofane preparaty: Euvax B, szczepionka przeciwko wirusowemu zapaleniu wątroby typu B – numer serii UFA 12001 i Tripacel, szczepionka przeciwko błonicy, tężcowi, krztuścowi - numer serii C4007 AK. Zaczynając od rozpoznania – wg informacji powszechnie dostępnych alarm rozpoczął się od pielęgniarek, które zauważyły niehomogenność preparatów. Gdyby nie zauważyły, lub też preparat był „mniej” niehomogenny (nie rozpoznawalny gołym okiem w sprzyjających warunkach) a mimo to uszkodzony to co wtedy? Ciekawe, że po nagłośnieniu sprawy pojawiły się komunikaty z PZH i innych instytucji, które później okazały się fałszywe np. że nikt tymi preparatami nie był szczepiony. Tymi seriami preparatów szczepiono już od 2012 roku wg innych informacji. Sprawą później zajęło się Stowarzyszenie STOP NOP, poprzez organizowanie rodziców, przekazywanie informacji oraz próba pozyskania odpowiedzi od Ministerstwa Zdrowia, na podstawowe pytania, na które każdy rozsądny człowiek w takiej sytuacji chciałby znać odpowiedzi:

1.  Co ma zrobić rodzic dziecka zaszczepionego wycofaną serią szczepionki, u którego wystąpiły problemy zdrowotne?

2.  Co ma zrobić rodzic gdy lekarz odmawia zgłoszenia tego dalej (np. jako niepożądany odczyn poszczepienny lub późniejsze powikłanie po podaniu wadliwej szczepionki)?

3.  Jakie potwierdzenie tego zgłoszenia może otrzymać?

4.  Jakie niepożądane objawy mogą wystąpić po podaniu niehomogennej szczepionki?

5.  Jakie problemy zdrowotne mogą wystąpić w terminie późniejszym?

6.  Kto za to odpowiada i powinien wypłacić odszkodowanie gdy zostanie udowodniony związek przyczynowy problemów zdrowotnych z podaniem szczepionki?

7.  Jakie są procedury gdy dziecko otrzyma wycofaną serię po dacie wycofania 18.07.?

8.  Proszę o więcej informacji na temat przyczyn wycofania serii szczepionek?

9.  Jakie podstawy prawne regulują procedury w sytuacji wycofania szczepionki?

10. W jaki sposób jest monitorowany stan zdrowia dzieci szczepionych wycofaną serią szczepionki?

Wg naszej wiedzy, Stowarzyszenie działając w interesie publicznym, nie otrzymało takich wyczerpujących odpowiedzi. Twierdzenie zatem w załączonym przez Inspekcję artykule, że w Polsce istnieje jakiś system bądź całościowe procedury bezpieczeństwa to nieporozumienie. Na przykładzie tego wydarzenia, spotkaliśmy się z uzasadnionymi opiniami, że rodzice zostali pozostawieni sami sobie w sytuacji krytycznej a odpowiedzialne służby zainteresowane były ochroną własnych interesów. W miarę upływu czasu pojawiały się również i takie informacje w związku z wycofaniem tych preparatów:

[*http://niedoskonalamama.pl/zmarla-dziewczynka-po-podaniu-szczepionki-z-wycofanej-serii/*](http://niedoskonalamama.pl/zmarla-dziewczynka-po-podaniu-szczepionki-z-wycofanej-serii/)

Pytanie brzmi zatem, czy Inspekcja uważa, że w szczepionkach znajdują się tylko materiały biologiczne pożądane i nie ma możliwości aby w Polsce coś złego, co wpływa na analizę ryzyka szczepień, mogło się tam dostać w całym procesie od produkcji, transportu, przechowywania, szczepienia? Jeśli wg Inspekcji nie ma takiej możliwości będziemy wnioskowali o przedstawienie całego procesu uzasadniającego wg Inspekcji gwarancję bezpieczeństwa szczepionek wraz z raportami z audytów potwierdzających twierdzenia Inspekcji.

## Treść nr 8

Inspekcja przedstawiła taką tezę cyt. „*...a co ważne nie wywołuje przy tym, nieraz bardzo groźnej choroby...*”. Niestety spotkaliśmy się z licznymi opracowaniami, które wskazują, że wiele z wystąpień chorób jest powodowanych właśnie po szczepieniach. Potwierdzane jest to niezaprzeczalnymi badaniami DNA – wirusy pobrane od osób chorych były tożsame genetycznie z kodem DNA wirusów ze szczepionek.

Spotkaliśmy się również z opracowaniami, że dziesiątki tysięcy przypadków paraliżu w Indiach (np. w samym roku 2011 ponad 47000) jest powiązane z agresywnym programem eradykacji wirusa Polio, który trwa w Indiach.

Pozostaje zacytować:

„*Szczepionki zawierające żywe wirusy, na przykład przeciwko grypie lub polio, mogą w każdym przypadku powodować choroby przeciwko którym były podane.*” - Dr Jonas Salk, odkrywca pierwszej szczepionki przeciwko polio (Science 4/4/77 Abstracts)

„*Oficjalne dane pokazują, że w USA szczepienia zakrojone na szeroką skalę nie zdały egzaminu, żeby uzyskać zadawalający efekt poprawy zachorowalności chorób przeciwko którym szczepiono.*” - Dr A. Sabin (wynalazca doustnej szczepionki przeciwko polio).

Pytanie brzmi, na jakich naukowych podstawach jest oparta teza Inspekcji, że szczepionki nie mogą powodować chorób, przeciw którym mają zabezpieczać?

## Treść nr 9

Inspekcja przedstawiła taką tezę cyt. „*...W Polsce mamy program szczepień ochronnych...*”. Proszę zerknąć na rozwinięte kraje europejskie i ich programy szczepień w zakresie obowiązkowości, oraz ilości podawanych preparatów. Dane pochodzą z opracowania „*Mandatory and recommended vaccination in the EU, Iceland and Norway: results of the VENICE 2010 survey on the ways of implementing national vaccination programmes*”, dostępnego m.in. pod adresem

[*http://www.eurosurveillance.org/ViewArticle.aspx?ArticleId=20183*](http://www.eurosurveillance.org/ViewArticle.aspx?ArticleId=20183)

![Obrazek](https://github.com/szanitani/szczepienia/raw/master/Argumenty/szczepienia%20za%20i%20przeciw/image7.png)

Czy argumentacja Inspekcji w zakresie obowiązkowości szczepień jest oparta na tezie, że my Polacy jesteśmy mądrzejsi od większości krajów Europejskich, nawet tych, które są od nas bogatsze, zdrowsze i dysponują większymi osiągnięciami w dziedzinie nauki, medycyny i przemysłu? Jeśli nie, to gdzie w ocenie Inspekcji pozostałe kraje europejskie popełniają błąd rezygnując z obowiązkowego programu szczepień?

## Treść nr 10

Inspekcja przedstawiła taką tezę cyt. „*...zanim dziecku zostanie podany antygen musi trafić do lekarza. To on decyduje czy w danym dniu może zostać zaszczepione...*”. Czy inspekcja zna procedurę kwalifikacji do szczepienia? Czy ta procedura jest w jakiś sposób homologowana lub oparta na mierzalnych wskaźnikach? Wiele szczepionek w zaleceniach stosowania wyklucza iniekcje w przypadku wykrycia stanu zapalnego. Czy wg Inspekcji obecna procedura kwalifikacji w sposób pewny wyklucza podawanie szczepionek dla dzieci, które przechodzą stan zapalny w sposób bez objawów zewnętrznych? Czy Inspekcja zna przypadek skierowania przez lekarza w Polsce na badanie markerów stanu zapalnego przed podaniem szczepionki dziecku? Jeśli tak, czy jest to procedura standardowa? Jeśli tak, jakie są przesłanki medyczne, że nie jest ona stosowana we wszystkich procedurach kwalifikacji?

## Treść nr 11

Inspekcja przedstawiła taką tezę cyt. „*...Po szczepieniu może się zdarzyć, że dziecko będzie miało podwyższoną temperaturę czy straci apetyt. Jeżeli pojawią się jakieś poważniejsze problemy konieczna jest wizyta u lekarza..*”. Artykuł pomija mnóstwo innych objawów poszczepiennych, o których informują producenci szczepionek. Zapytujemy, czy pomijanie tych objawów jest stałą praktyką w Inspekcji czy też brak informowania rodziców w sposób rzetelny i całościowy wynika jeszcze z czegoś innego? Poprosimy również o informację, w jaki sposób rodzice, którzy nie mają wykształcenia medycznego mają rozpoznać „poważniejsze problemy”? W ulotkach prezentujących listę odczynów poszczepiennych występuje encefalopatia mózgu. Zapytujemy jakie rodzaje encefalopatii wystąpiły w Polsce jako odczyny poszczepienne? Jeśli wg aktualnej wiedzy Inspekcji była to encefalopatia spowodowana toksynami, zapytujemy jaki był mechanizm zatrucia i co zostało rozpoznane jako toksyna? Czy toksyną były w którymkolwiek przypadku potencjalne składniki szczepionek np. związki aluminium? Jeśli toksynami były takie związki lub ich metabolity, w jaki sposób przekroczyły one barierę krew-mózg? Czy zdarzyło się w Polsce wg wiedzy inspekcji, że żywe wirusy ze szczepionek (potwierdzone badaniami DNA) przedostały się do mózgu dziecka? Jeśli nie, to na jakiej podstawie Inspekcja wyklucza takie zdarzenie? Jeśli tak, jakie zostały podjęte działania w tych sprawach chroniące bezpieczeństwo pozostałych dzieci korzystających z oznaczonych szczepionek?

## Treść nr 12

Inspekcja przedstawiła taką tezę cyt. „*...Angielski lekarz, dr Andrew Wakefield...*”. Cóż, w wielu polskich publikacjach, natrętnie powtarzane jest odniesienie do dr Andrew Wakefielda, które ma niejako wyjaśniać oraz zamykać wszystkie dyskusje na temat szczepionek MMR i autyzmu. Ponieważ zawsze sięgamy do źródeł, pokusiliśmy się o sprawdzenie jak historia p. Wakefielda potoczyła się dalej. Oto cytat:

cyt „*W rezultacie oszczerczej nagonki Deera na dra Wakefielda w piśmie British Medical Journal (BMJ), utracił on licencję medyczną i został pozbawiony pracy w Wielkiej Brytanii. On sam został praktycznie wygnany z kraju i przeniósł się z rodziną do Teksasu, lecz jego współpracownik, wybitny gastrolog pediatra prof. John Walker-Smith – również oskarżony o „profesjonalne wykroczenia” i pozbawiony licencji lekarskiej – odwołał się do Sądu Najwyższego WB i wygrał sprawę. Sąd uznał, że oskarżenia przeciw niemu były całkowicie bezpodstawne i że Brytyjska Komisja Medyczna (GMC) dopuściła się poważnych fałszerstw i nadużyć w stosunku do tych badaczy, i że powinna być ona zreformowana.(*[*http://www.naturalnews.com/035256\_Professor\_Walker-Smith\_MMR\_vaccines\_High\_Court.html\#ixzz234NNCgyo*](#ixzz234NNCgyo)*). Prof. Walker-Smith odzyskał licencję i honor, natomiast dr Wakefield skarży Deera oraz redaktorkę naczelną BMJ w sądzie w Teksasie o szkalowanie, uniemożliwienie wykonywania zawodu i straty materialne. W międzyczasie napisał dwie ważne książki: „Callous Disregard: Autisms and Vaccines: The Truth Behind a Tragedy” i “Waging War on the Autistic Child: The Arizona 5 and the Legacy of Baron von Munchausen”, w których opisuje tragedie okaleczonych przez szczepienia dzieci autystycznych i ich rodzin, oraz bezduszność, ignorancję i nieodpowiedzialność urzędników medycznych, którzy dopuścili do obrotu chorobotwórcze szczepionki. W swych książkach i w Internecie Dr. Wakefield dostarcza szczegółowych wyjaśnień w sprawie wytoczonych przeciw niemu oskarżeń(*[*http://vaccinesafetyfirst.com/Home.html*](http://vaccinesafetyfirst.com/Home.html)*). Również profesor Walker-Smith opisał swoje przesłuchania przez urzędników z GMC, porównując je do tortur. (*[*http://www.ageofautism.com/2012/08/enduring-memories-prof-john-walker-smith-recalls-his-life-and-the-wakefield-affair.html\#more*](#more)*).*”

Czy jest to prawda? Nie wiemy. Czy argumentacja *ad personam* stosowana przez Inspekcję jest uzasadniona i coś udowadnia? Raczej nie. Zatem jaki jest cel wstawiania nie sprawdzonych, starych i kontrowersyjnych treści w artykule mającym przekonać rodziców do szczepienia? Obecnie nie ma żadnego problemu aby sprawdzić u źródeł najbardziej dziwne twierdzenia. Ten przykład pokazuje jak mało uwagi przykłada Inspekcja do sprawdzania swoich źródeł. To jest niebezpieczne, bo tam gdzie stawką jest ludzkie życie, dbałość o szczegóły to minimum, czego można wymagać od państwowej instytucji, opłacanej ze wspólnych podatków i pełniącej służbę na rzecz wszystkich obywateli.

Co do samego autyzmu i szczepień, mimo wielu badań trudno jest wyrobić sobie wiarygodną opinię, ponieważ od początku lat 80 definicja autyzmu zmieniała się wielokrotnie a bywało, że poszczególne badania również stosowały własne kryteria co nazywać autyzmem a co nie. Dla przykładu raz jest to 4 objawy z 7 raz np. 7 objawów z 14. Ponieważ nie jest również znana definitywna przyczyna autyzmu, już tylko z logicznego punktu widzenia trudno wykluczać, że coś nie jest jego przyczyną.

Załóżmy jednak, że prawdą jest stanowisko Inspekcji przedstawione w artykule, że szczepionki nie mają wpływu na autyzm. Nasuwa się zatem naturalnie pytanie, skoro wg niektórych opracowań w Polsce już nawet 1 chłopiec na 36 zdradza objawy autyzmu, jakie działania podejmuje Inspekcja oraz inne instytucje znane Inspekcji w ramach akcji samodzielnych lub programów, służące zidentyfikowaniu przyczyn wzrostu występowania autyzmu w Polsce? Czy inspekcja nie uważa, że znalezienie w końcu przyczyny wzrostu występowania autyzmu w Polsce zamknęłoby w końcu dyskusję o powiązaniu szczepień z ww?

## Treść nr 13

Inspekcja przedstawiła taką tezę cyt. „*...w tym samym czasie w Stanach Zjednoczonych badacze zwrócili uwagę opinii publicznej na szkodliwość tiomersalu...*”. I dalej cyt. „*przeprowadzone badania nie potwierdziły szkodliwego wpływu tej substancji na układ nerwowy*”. Opracowań na rzecz szkodliwości rtęci, jej związków oraz jej matbolitów w organizmie jako neurotoksyn, jest ogromna liczba. Spotkaliśmy się z takimi informacjami:

cyt. „*Doświadczenie przeprowadzone na niemowlętach małp wykazało, że po podaniu im szczepionek z thimerosalem, związki rtęci pozostawały w mózgu bardzo długo (miesiące lub lata) w stężeniach, dla których udowodniono ich toksyczne działanie na komórki nerwowe.”*

*W wątrobie i nerkach szczepionkowa rtęć gromadzi się w jeszcze większych ilościach i uszkadza także te organy. Jednorazowe dawki rtęci, które niemowlęta otrzymywały w szczepieniach (i nadal otrzymują w wielu krajach), wielokrotnie przekraczają dawki uznane za bezpieczne dla osób dorosłych przez Amerykańską Agencję Ochrony Środowiska oraz Światową Organizację Zdrowia, a trzeba pamiętać, że dawki te kumulują się.*”

Proszę zwrócić uwagę, że wiele badań stwierdzających bezpieczeństwo (pomijając nawet ich statystyczną istotność) związków rtęci lub też tempa jej pozbywania się z organizmu, badała metabolity rtęci tylko z krwi a nie z narządów (np. badania WHO).

Nasze pytanie – które badania Inspekcja uważa za jednoznacznie udowadniające bezpieczeństwo tiomersalu? Biorąc pod uwagę, że ilość tiomersalu w przeliczeniu na wagę ciała noworodka przekraczają od kilkudziesięciu do kilkuset razy normy, czy osoba wydająca decyzję w naszej sprawie, uznająca bezpieczeństwo tiomersalu w takich dawkach, zgodzi się przyjąć oznaczoną ilość związków rtęci w przeliczeniu na swoją wagę ciała w kontrolowanym środowisku?

## Treść nr 14

Inspekcja przedstawiła taką tezę cyt. „*...tiomersal nie gromadzi się w organizmie, tylko jest z niego wydalany po kilku dniach...*”. Jest wiele badań, które wskazują na co innego, a mianowicie, że w przypadku noworodków, które nie mają w pełni wykształconego układu trawiennego, ani nie mogą w pełni wydalić toksyn przez skórę czy układ oddechowy oraz, że metabolity rtęci mają możliwość przenikania przez barierę krew-mózg, w organizmie może pozostać nawet do 60% rtęci w różnych postaciach. Są dostępne badania na myszach, na noworodkach małp, są modele, są analizy tkanek. Podobne badania są dostępne dla aktualnie stosowanych związków aluminium w postaci adjuwantów. Związki aluminum również są uznawane za neurotoksynę.

Nasze pytania: Które badania Inspekcja uważa za jednoznacznie udowadniające pełne wydalanie tiomersalu z całego organizmu noworodków i małych dzieci w ciągu kilku dni? Które badania Inspekcja uważa za jednoznacznie udowadniające pełne wydalanie związków aluminium z organizmu noworodków i małych dzieci w ciągu kilku dni?

## Treść nr 15

Inspekcja przedstawiła taką tezę cyt. „*...więcej rtęci znajduje się w plombach amalgamatowych i konserwach rybnych...*”. Ciekawy argument, i nawet brzmiący bardzo rozsądnie o ile autor tego argumentu wprowadza do organizmu konserwy rybne poprzez wstrzykiwanie dożylne albo domięśniowe z pominięciem wielu elementów układu odpornościowego w jamie ustnej, błonach śluzowych, żołądku itd. Znane są również zalecenia dla kobiet w ciąży, aby unikały jedzenia tłustych i starszych/większych ryb pełnomorskich w związku z łatwiejszym gromadzeniem się w nich metali ciężkich, w tym rtęci. Pytanie: w jaki sposób i na podstawie jakich badań jedzenie konserw rybnych ma uzasadniać bezpieczeństwo wprowadzania do krwioobiegu związków rtęci? Co z dziećmi, które są szczepione i konsumują wspomniane konserwy rybne? Czy Inspekcja dostarcza listę produktów żywnościowych, które nie powinny być konsumowane (z różnych względów) przed/po szczepieniu, z podaniem okresu i dawek? Na podstawie jakich badań te wielkości zostały wyliczone, jeśli Inspekcja dysponuje taką wiedzą?

## Treść nr 16

Inspekcja przedstawiła taką tezę cyt. „*...większość aktualnie stosowanych szczepionek już nie zawiera tiomersalu...*”. Pytanie jest takie: jaką ilość związków rtęci otrzymają dzieci w związku z aktualnie obowiązującym programem szczepień oraz jakie normy dopuszczalnych ilości przyjmowanych rtęci w przeliczeniu na 1 kg masy ciała są przyjmowane do sprawdzania poszczególnych szczepionek. Jakimi metodami chemiczno-fizycznymi są badane szczepionki w kwestii nie przekraczania tych norm, oraz jakie są zakresy błędów pomiaru tych metod i kto je wykonuje w Polsce (instytucja publiczna, jednostka naukowa czy podmiot zlecony)?

## Treść nr 17

Inspekcja przedstawiła taką tezę cyt. „*...Najbardziej opornych opiekunów inspekcja sanitarna ma prawo ukarać grzywną, co czyni, wywołując zrozumiałe protesty...*”. Dziękujemy za użycie zwrotu „*zrozumiałe protesty*”. Zetknęliśmy się nawet z takim materiałem:

cyt „...*wypowiedź rzecznika prasowego Państwowej Inspekcji Sanitarnej, Jana Bondara, tłumaczącego, że nakazywanie szczepień jest już anachronizmem prawnym i należy rozważyć zastąpienie słowa „obowiązkowe” słowem „rekomendowane”, tym bardziej że karania za brak szczepień nie praktykują inne kraje UE(1).*”

Albo zatem jest to przekłamanie albo też nie wie lewica co czyni prawica w Inspekcji. Pytanie brzmi – jakie jest oficjalne stanowisko Inspekcji w kwestii dopasowania nakazywania szczepień do praktyki w innych krajach UE?

## Treść nr 18

Inspekcja przedstawiła taką tezę cyt. „*...ciężkie powikłania zdarzają się raz na 1.5 mln szczepień...*”. Ta liczba 1.5 mln ma takie znaczenie jak opisane w naszym pierwszym komentarzu – nie da się tego zweryfikować, użyć w kontekście czy uzasadnić. Zapewne, gdybyśmy zapytali się o źródło, znalazł by się jakiś materiał dotyczący pewnego szczególnego przypadku. Niestety, ta liczba została zastosowana w kontekście argumentacji za szczepieniami, więc nasuwa się pytanie, jakie jeszcze liczby oznaczające wskaźniki bezpieczeństwa są stosowane w Inspekcji w kontekście szacowania ryzyka szczepień?

Z drugiej strony nawet, wydaje się, że 1 przypadek na 1.5 mln szczepień to jest mało. Mnożąc liczbę osób w wieku 0-19 lat w Polsce, razy liczbę szczepień, którą w tym czasie przyjmą (przyjęliśmy bodajże 21 szczepień wg kalendarza za 2012 rok) wychodzi, że około 112 osób może spodziewać się ciężkich powikłań. Czy to dużo, czy mało, pozostawimy do oceny w Państwa sumieniach.

## Treść nr 19

Inspekcja przedstawiła taką tezę cyt. „*...objawy zwykle ustępują po 2-3 dniach...*”. Niestety jest wiele opracowań, które podają znacznie gorsze scenariusze. Proszę zwrócić również uwagę, że NOP są rejestrowane tylko w krótkim okresie po szczepieniu oraz w większości dotyczy to zjawisk widocznych gołym okiem lub znaczących zmian behawioralnych. Nie ma w Polsce systemu rejestracji zdarzeń poszczepiennych występujących w dłuższym okresie lub nawet w krótszym ale w postaci zmian wewnątrz organizmu czy narządach. Weźmy nawet taki przykładowy raport:

![Obrazek](https://github.com/szanitani/szczepienia/raw/master/Argumenty/szczepienia%20za%20i%20przeciw/image8.png)

Porównajmy to z ludnością w danych województwach w 2012 roku:

![Obrazek](https://github.com/szanitani/szczepienia/raw/master/Argumenty/szczepienia%20za%20i%20przeciw/image9.png)

Weźmy szczepionki BCG i DTP. Pytanie jakie się natychmiast nasuwają – skąd w przeliczeniu na jednego mieszkańca są takie różnice w zgłaszanych NOP? Jeśli przyjmie się wartość maksymalną (w granicach błędu) i wyznaczy spodziewaną liczbę NOP, dlaczego w niektórych województwach te liczby są tak mocno zaniżone?

Odpowiedź, z którą często się spotykamy jest brak spójnego programu monitoringu NOP oraz szczepień jako takich w Polsce. Spotkaliśmy się również z sytuacją, gdy lekarz, rodzic dziecka z nietypowym NOP osobiście zaraportował to niewygodne zdarzenie, po czym w raporcie Polski do UE zobaczył, że w Polsce w tym roku nie było ani jednego takiego zdarzenia. Nie budzi to naszego zaufania do systemu monitoringu bezpieczeństwa szczepień w Polsce. Jakie działania zostały podjęte przez Inspekcję w aktualnym i poprzedzającym roku budżetowym w celu zwiększenia bezpieczeństwa monitoringu szczepień? Na jakich podstawach merytorycznych są podejmowane decyzje w Inspekcji na poziomie całej Polski, o bezpieczeństwie szczepionek, skoro system monitoringu nie działa i/lub występują znaczące błędy statystyczne w zbieranych danych?

## Treść nr 20

Inspekcja przedstawiła taką tezę cyt. „*...Szczepienia ochronne są najbardziej efektywnym działaniem profilaktycznym jakim dysponujemy w walce z wieloma chorobami zakaźnymi...*”. Nasze pytania: Jakie rodzaje działań profilaktycznych były uwzględniane w tym rankingu? Jak wyglądała metodologia określania pozycji danego działania w rankingu? Jak wygląda pełna lista wg kolejności i wartości wszystkich działań uwzględnianych w tym rankingu?

Czy Inspekcji znany jest fakt wytoczenia firmie Merck procesu przez dwóch byłych jej pracowników – treść pozwu jest dostępna np. tutaj:

[*http://www.naturalnews.com/gallery/documents/Merck-False-Claims-Act.pdf*](http://www.naturalnews.com/gallery/documents/Merck-False-Claims-Act.pdf)

Zrzut pierwszej strony z początkiem zarzutów poniżej:

![Obrazek](https://github.com/szanitani/szczepienia/raw/master/Argumenty/szczepienia%20za%20i%20przeciw/image10.png)

Aktualny stan prawny tego procesu jest wiedzą powszechnie dostępną.

Stephen Krahling i Joan Wlochowski pracowali jako wirolodzy w firmie Merck. W swoim pozwie stawiają m.in. następujące zarzuty (pozwolimy sobie załączyć swobodne tłumaczenie fragmentów pozwu):

1.  *Sprawa dotyczy działań f-my Merck przez ponad dekadę w celu oszukania Stanów Zjednoczonych w zakresie efektywności szczepionki przeciw śwince f-my Merck*

2.  *W celu podtrzymania zgody FDA (Food and Drug Administration) pozwolenia na wyłączną licencje na sprzedaż szczepionki, Merck wykorzystywał niewłaściwe techniki testowania oraz fałszował dane w celu zfabrykowania poziomu efektywności powyżej 95%. To jest poziom efektywności wymagany przez FDA w celu kontynuowania pozwolenia. W rzeczy samej, poziom efektywności szczepionki f-my Merck przeciw śwince jest i był od co najmniej 1999 roku znacząco niższy niż wymagany.*

3.  *Pozywający Krahling i Wlochowski byli zatrudnieni jako wirolodzy w laboratoriach firmy Merck i przeprowadzali oszukańcze testy efektywności. Byli świadkami z pierwszej ręki, niewłaściwego testowania oraz fałszowania danych, w celu sztucznego podwyższenia poziomu efektywności. W rzeczy samej byli poddawani presji przez swoich przełożonych w Merck i wyższą kadrę zarządczą w celu uczestniczenia w oszustwie oraz późniejszym tuszowaniu sprawy.*

4.  *W wyniku oszustwa firmy Merck, Stany Zjednoczone przez ponad dekadę płaciły firmie Merck setki milionów dolarów za szczepionkę, która nie zapewniała właściwej ochrony. (…)*

5.  *Jako największy klient szczepionek dla dzieci, (ponad 50% wszystkich zakupów szczepionek), Stany Zjednoczone są ofiarą tego oszustwa z punktu widzenia finansowego. Niestety, największymi ofiarami są miliony dzieci, które każdego roku otrzymywały zastrzyki przeciw śwince bez zapewnienia im odpowiedniego poziomu bezpieczeństwa. Ta choroba wg CDC (Centers for Disease Control) powinna być już wyeradykowana, w związku z oszustwem firmy Merck trwa nadal i znaczące epidemie ciągle występują.*

Zalecamy zapoznanie się z treścią całego pozwu. W dalszej części dowiemy się, że

-   *Merck od 1971 stosuje ten sam szczep wirusa przy produkcji tej szczepionki.*

-   *Rzecz dotyczy również szczepionek MMR i MMR II*

-   *Kiedy okazało się, że po wprowadzeniu szczepionek nadal występują zachorowania, Merck wprowadził zalecenie drugiej dawki szczepienia*

-   *Powodem tych zachorowań była znacząco niższa efektywność niż 95%. Szczepionka mogła mieć taką efektywność oryginalnie w 1967 roku, kiedy była licencjonowana, ale od tego czasu i wirus i proces produkcji się zmienił*

-   *zamiast przygotować nową, efektywną szczepionkę, Merck utrzymywał przed FDA i opinią publiczną, że jego 40-to letnia szczepionka ma efektywność na poziomie 95%. Przez pewien czas (do 1997) było to łatwe, ponieważ Merck przeprowadzał testy wspólnie z FDA. *

-   *Merck potrzebował nowej licencji na swoją nową szczepionką ProQuad, w związku z czym przygotował takie testy, które gwarantowały efektywność na poziomie 95%. Oskarżający Krahling i Wlochowski uczestniczyli w tych testach i byli świadkami z pierwszej ręki oszustwa na rzecz osiągnięcia odpowiednich wyników.*

-   *W trakcie testów nie były testowane szczepy wirusa występującego w rzeczywistości, tylko podmieniany szczep f-my Merck, na podstawie którego była przygotowywana szczepionka*

-   *Nawet po tych zabiegach efektywność wynosiła tylko 79.5%, zatem Merck przygotował nowe zestawy testów, które miały zapewnić pożądaną efektywność 95%*

-   *W drugiej serii testów, przeprowadzonej w roku 2000, oskarżający Krahling i Wlochowski również brali udział, byli naciskani na uczestnictwo w tym oszustwie, które polegało tym razem między innymi na wykorzystaniu antyciał królików w celu uzyskania wymaganych wyników*

I tak dalej – lista zarzutów jeden po drugim. Polecamy lekturę. W związku z tym nasuwają się takie przykładowe pytania: Czy podczas rejestracji szczepionek typu MMR w Polsce, gdzie wymagane są badania kliniczne były one rzeczywiście przeprowadzane na terenie Europy, czy też polski urząd odpowiedzialny za rejestrację zatwierdził po prostu wyniki badań przedstawionych przez firmę farmaceutyczną i przeprowadzone poza terenem Europy? Czy jeśli badania kliniczne były przeprowadzane w Europie, polski urząd odpowiedzialny za rejestrację partycypował w tych badaniach, również w formie biernej czyli nadzoru lub oceny metodologii badań? Jaka jest wymagana w Polsce podczas rejestracji szczepionek typu MMR lub przeciw śwince minimalna efektywność szczepionki? Jakie mechanizmy kontroli efektywności przeprowadza Inspekcja lub inne urzędy odpowiedzialne po udostępnieniu szczepionki ogółowi? O jakie raporty monitoringu efektywności szczepionek można zapytać się Inspekcji bądź innych urzędów właściwych rzeczowo w ramach ustawy o dostępie do informacji publicznej? Jak często takie raporty są sporządzane? Jeśli wg wiedzy Inspekcji nikt nie monitoruje rzeczywistej efektywności szczepionek w Polsce, na jakiej podstawie Inspekcja potwierdza efektywność szczepień w załączonych dokumentach przekazywanych do rodziców i w opracowaniach?

I tak dalej – to jest wierzchołek góry lodowej listy pytań, mających na celu wyjaśnienie zasadności merytorycznej decyzji wydawanych przez Inspekcję bądź inne organy, które mogą być zadane w trakcie procesu odwoławczego od decyzji.

## Treść nr 21

Inspekcja przedstawiła taką tezę cyt. „*...Masowe szczepienia praktycznie wyeliminowały takie choroby jak ospa prawdziwa, błonica czy polio...*”. Za pomocą jakich kryteriów oraz jakiej metodologii został ustalony ciąg przyczynowo-skutkowy pomiędzy poszczególnymi szczepieniami a eliminacją wspomnianych wyżej chorób w Polsce (bo rozumiemy, że kontekstem tego twierdzenia jest obszar geograficzny Polski a nie Europy czy całego świata)? Czy badanie uwzględniało zmianę w stanie zdrowia populacji w Polsce po szczepieniach czy też jedynym kryterium w tych badaniach było występowanie bądź nie poszczególnych chorób? Jak przedstawiona teza ma się do zaniku występowania innych chorób, które nie podlegały programom szczepień?

## Treść nr 22

Inspekcja przedstawiła taką tezę cyt. „*...nadal odnotowuje się zachorowania na krztusiec i lokalne ogniska epidemiczne odry. U dzieci niezaszczepionych w porównaniu z dziećmi prawidłowo zaszczepionymi w przedziale wiekowym 3-10 lat ryzyko zachorowania na odrę jest 56 razy większe a na krztusiec ponad 15 razy większe...*”. Kolejny raz spotykamy się z liczbami wyrwanymi z kontekstu – tak jak w komentarzu nr 1. Jeśli pisze się że coś jest w okolicach 50 razy większe, oznacza to zdarzenie, które występuje w mniej więcej 2% przypadków. 2% przypadków jest mniej więcej zgodne z jednym z końców rozkładu Gaussa, który tak naprawdę opisuje większość sytuacji spotykanych w naturze.

Pytanie – wg jakich badań i jakich metodologii wyznaczono podane wyżej poziomy ryzyka. Prosimy o precyzyjne wskazanie źródeł, które odnoszą się do populacji w Polsce. Spotkaliśmy się z opracowaniami wskazującymi, że część tzw. epidemii niektórych chorób np. krztuśca, są zdarzeniami okresowymi (np. co 5 lat zwiększa się liczba zachorowań)? Jaki wpływ jest szczepionek na zachorowania w kontekście wywoływania chorób przez materiał genetyczny zawarty w szczepionkach – chodzi o potwierdzenie/wykluczenie poprzez analizę DNA, że choroba jest lub nie jest spowodowana przez patogen zawarty w szczepionce?

## Treść nr 23

Inspekcja przedstawiła taką tezę cyt. „*...odporność zbiorowiskową można uzyskać jedynie w wypadku zaszczepienia odpowiednio licznej części społeczeństwa...*”. Dostępnych jest wiele materiałów na temat odporności zbiorowiskowej (ang. *herd immunity*). Oryginalnie termin ten odnosił się do odporności nabywanej w wyniku przebytych chorób, tak więc stwierdzenie, że jedyną drogą są obecnie szczepienia jest nadużyciem w naszej ocenie. Obecnie definicja tego terminu jest zmieniona i oznacza odporność nabywaną w wyniku szczepień. Zdajemy sobie sprawę, że sam termin odnosi się do modelu docelowego a nie do rzeczywistości, gdzie parametrami są m.in. liczba zaszczepionych, szansa zarażenia, czas trwania odporności, współczynnik skuteczności szczepionek, model rozprzestrzeniania się epidemii i wiele innych. W zależności od przyjętych parametrów ten model może wyglądać różnie. Co więcej, jest wiele metod wyliczenia tego modelu – od typowego, najprostszego, gdzie podczas symulacji stosuje się zwykłe macierze, i zakłada się, dla uproszczenia obliczeń, że każda komórka macierzy może zarazić z jakimś prawdopodobieństwem swoich sąsiadów, poprzez modele oparte o równania różniczkowe aż do modeli korzystających z nowoczesnych algorytmów wykorzystujących grafy interakcji socjalnych lub procesy Markova.

Pytania: Jakie choroby w kontekście populacji polskiej zostały przez Państwa uwzględnione w budowie modelu odporności zbiorowiskowej? Jaki model został przyjęty przy wyliczaniu odporności środowiskowej i jaka była metodyka wyboru tego modelu dla potrzeb przedstawiania wniosków o polskiej populacji? Jakie parametry zostały przyjęte w tym modelu i jaka była metodyka ich wyboru? Jakie zostały przyjęte wartości i zakresy tych parametrów? Gdzie znajdują się źródła danych, które posłużyły do wyznaczenia wartości wszystkich parametrów? Jakie były wyliczone przedziały istotności dla wartości każdego z parametrów i jaką metodą zostały wyliczone? Jak te modele były weryfikowane? Jakie były odchylenia w wyliczeniach modelu od rzeczywistości w perspektywie działania modelu?

Spotykamy się również z takim rozumieniem odporności nabywanej po szczepieniach, w kontekście *herd immunity*, że rzekomo szczepienia nie tylko chronią „magiczną tarczą” przed zakażeniem i chorobą, ale również osoby zaszczepione nie mogą zarażać innych – (nie są chore ale są nosicielami). Pytanie: czy wg Inspekcji osoby zaszczepione mogą zarażać innych członków społeczeństwa czy nie? Jeśli odpowiedź jest zróżnicowana w zależności od choroby, to jakie choroby wg inspekcji nie umożliwiają zarażania, po zaszczepieniu i bez objawów choroby?

Kolejną sprawą w kwestii odporności zbiorowej jest tężec. W przypadku tej choroby odporność zbiorowa mimo wielu sugestii nie działa. Co więcej przyjmuje się, że odporność po zaszczepieniu trwa do ok 10 lat wg różnych źródeł. Bakterie odpowiedzialne za tężec występują podobno wszędzie. Prosimy o wyjaśnienie zatem, jaki mechanizm powoduje, że zgodnie z logika zaprezentowaną w artykule, ludzie na całej kuli ziemskiej przez setki, tysiące lat już dawno nie wymarli na tą chorobę mimo braku szczepionki?

Kolejna sprawa to poziomy wyszczepialności dla zapewnienia „odporności zbiorowej”. W jaki sposób Inspekcja wiąże wskazany poziom wyszczepiania dzieci z poziomem odporności (wyrażonym zwykle przez posiadanie odpowiednich przeciwciał) w całej populacji w Polsce? Spotkaliśmy się z twierdzeniem, że ta „odporność zbiorowa” działa, jeśli 90%-95% populacji jest odporne. To jest absurd. Weźmy taką świnkę: czas odporności przy szczepieniu na świnkę trwa w/g różnych opracowań np. 7, 10, 19 lat. W/g programu szczepień, szczepienie na świnkę dzieci otrzymują w wieku 10 lat. Zatem zakładając optymistycznie, w Polsce populacja „odporna” na świnkę to ludzie w wieku do 29 lat. W/g stanu na 31/12/2012 (dane GUS) w Polsce jest **38533299** ludzi. Populacja w wieku 0-29, wg tych danych, to razem 13869471 ludzi, co daje łącznie 35.99% populacji. Jak to się ma do wymaganych 90%-95% wg Inspekcji? W Wielkiej Brytanii, w przypadku świnki, dodatkowo dolicza się jeszcze ludzi urodzonych przed 1957 rokiem, ponieważ zakłada się, że dysponują oni naturalną odpornością. W przypadku Polski, na 31/12/2012 jest to dodatkowe 25.38% ludzi. Nadal zdecydowanie za mało, aby ta „odporność zbiorowa” w/g nieustalonego modelu miała działać. Nie wspominając już, że poprzez szczepienia, liczba ludzi z naturalną odpornością będzie się z każdym rokiem zmniejszała i dążyła do wcześniej wskazanego poziomu w okolicach 36%. W przypadku świnki powstaje dodatkowe pytanie – w/g dostępnych danych medycznych, świnka dla osób dorosłych to niezwykle niebezpieczna choroba, zatem na podstawie jakich badań Inspekcja uznaje, że ryzyko, z punktu widzenia zdrowia jednostki, przejścia świnki w dzieciństwie jest większe, niż przejście świnki po 29 roku życia?

## Treść nr 24

Inspekcja przedstawiła taką tezę cyt. „*...Ponadto warto wiedzieć, że dzięki szczepieniom choroby zakaźne występują rzadko...*”. Istnieje wiele opracować, które pokazuje również inne przyczyny mniejszego występowania chorób zakaźnych niż kiedyś. Wydaje się, że w tym artykule Inspekcja sugeruje rodzicom, którzy mają podjąć decyzję o bezpieczeństwie swoich dzieci, w naszym rozumieniu, dwie tezy dodatkowe a mianowicie:

1.  Tylko choroby, na które są szczepionki, występują obecnie rzadko

2.  Choroby, na które są obecnie szczepionki występowały przed szczepionkami często i był to trend stały lub wzrostowy

Są liczne opracowania, które poddają w wątpliwość obydwie powyższe tezy. Materiały źródłowe są powszechnie dostępne w postaci wieloletnich tabel, raportów. Możliwe są ujęcia przekrojowe wielu epidemiologicznych wskaźników – nie tylko występowanie, ale np. również śmiertelność i wiele, wiele innych z różnych lokalizacji geograficznych i w różnych przekrojach demograficznych. Ich przytaczanie dodałoby do naszej odpowiedzi kilkadziesiąt dodatkowych stron. Oto dla przykładu porównanie śmiertelności na odrę, szkarlatynę (brak szczepionki), tyfus (brak szczepionki), krztusiec i błonicę:

![Obrazek](https://github.com/szanitani/szczepienia/raw/master/Argumenty/szczepienia%20za%20i%20przeciw/image11.png)

Jak można zauważyć, śmiertelność spadała już przed wprowadzeniem szczepionek, oznaczonych na powyższym wykresie strzałkami. W przypadku chorób bez powszechnych programów szczepień, ich śmiertelność jest tożsama z chorobami z takim programem szczepień.

Pytania: Na jakich badaniach w ramach polskiej populacji Inspekcja opiera tezę, że choroby zakaźne występują w Polsce rzadko? Od jak dawna wiedza ta jest w posiadaniu Inspekcji i czy od tego czasu Inspekcja postulowała/wprowadzała zmiany w swoim działaniu, skoro zmienił się kontekst a mianowicie uznawany przez Inspekcję spadek występowania chorób? Jeśli tak, jakie to były zmiany? Jakie inne przyczyny spadku występowania chorób zakaźnych były brane pod uwagę przez Inspekcję i zostały odrzucone na rzecz przyjęcia tezy, że najbardziej statystycznie znaczący wpływ posiadają szczepienia?

## Treść nr 25

Inspekcja przedstawiła taką tezę cyt „*...szczepienia ograniczają ryzyko występowania w naszym kraju zachorowań na choroby zawlekane z innych części świata …. oraz w wyniku migracji ludności...*”. Teza, że to imigranci są przyczyną zachorowań na choroby zakaźne w Polsce w naszej ocenie jest kontrowersyjna chociażby z powodu rasistowskiego wydźwięku a bezpodstawne obarczanie winą innych grup etnicznych, może prowadzić do nieprzewidywalnych działań w przyszłości. Szanowni Państwo, jeśli nie chcecie mieć stawianych takich zarzutów w mediach, to zerknijmy na oficjalne dane EuroStatu n/t krajów w Unii Europejskiej:

![Obrazek](https://github.com/szanitani/szczepienia/raw/master/Argumenty/szczepienia%20za%20i%20przeciw/image12.png)

Polska ma 0.1% imigrantów! Kraje jak Niemcy 8.8%, Francja 5.8%, Szwajcaria 21.7%, Austria 10.3% wg Państwa argumentacji anty-imigracyjnej są zatem obecnie skazane na zagładę epidemiologiczną. Każdy z tych krajów posiada o rzędy wielkości większe kontakty międzynarodowe niż Polska, a mimo tego nie wprowadzają programu obowiązkowych szczepień i instytucjonalnego wymuszania na rodzicach poddawania ich dzieci procedurom medycznym.

Zadamy takie pytania – z pewnością odpowiedź na nie, będzie interesowała szerokie grupy społeczne w Europie: na podstawie jakich badań Inspekcja Sanitarna w Polsce wiąże w sposób statystycznie znaczący imigrantów z koniecznością szczepień dzieci w Polsce? Kiedy i jakie badania, wykorzystywane do podejmowania decyzji przez Inspekcję, były przeprowadzane na Polskiej populacji, gdzie kryteriami oceny była rasa lub inne cechy genetyczne związane z narodowością?

## Treść nr 26

Inspekcja przedstawiła taką tezę cyt. „*...Wszystkie zarejestrowane w Polsce szczepionki spełniają standardy bezpieczeństwa, co potwierdzają badania kliniczne prowadzone przed ich wprowadzeniem na rynek....*”. Proszę Państwa na szczęście w dobie Internetu nie jest problemem zweryfikowanie jakichkolwiek informacji. Oto jest przykładowa lista aktualnie 81 wkładek/ulotek do szczepionek od producentów:

[*http://vactruth.com/vaccine-inserts/*](http://vactruth.com/vaccine-inserts/)

Są to ulotki w języku angielskim, ponieważ wg dostępnej nam wiedzy ulotki dołączane do specyfików przeznaczonych na rynek polski różnią się w treści. W wielu ulotkach spotykamy się z treściami tego typu:

![Obrazek](https://github.com/szanitani/szczepienia/raw/master/Argumenty/szczepienia%20za%20i%20przeciw/image13.png)

Czyli żadnych badań klinicznych dla wybranego preparatu szczepionki MMR nie było przeprowadzanych, ale przecież wszystko musi być w porządku, bo wcześniejsze badania monowalentnych wersji preparatów były OK. I tego typu informacje można znaleźć w wielu innych oryginalnych ulotkach dołączanych do szczepionek.

Nasze pytania: Jakie standardy bezpieczeństwa, wypisane literalnie, z ilościowymi i jakościowymi odniesieniami do aktualnie obowiązujących norm (w tym normy bezpieczeństwa rtęci, aluminium i wszystkich potencjalnych metabolitów dla wszystkich dodatków występujących w szczepionkach) uwzględnia Inspekcja twierdząc, że wszystkie szczepionki w Polsce spełniają te standardy?

Wg aktualnych przepisów dziecko w pierwszej dobie życia ma otrzymać dwie szczepionki – przeciw WZW i gruźlicy. Jakie badania kliniczne odnoszące się do polskiej populacji potwierdzają bezpieczeństwo podawania tych dwóch szczepionek jednocześnie (nie osobne badania dla każdej szczepionki rozłącznie) w pierwszej dobie życia? Jaki jest szacowany poziom przyjmowanych przez dziecko związków metali występujących w tych dwóch szczepionkach łącznie, razem z ich metabolitami w stosunku do norm bezpieczeństwa w przeliczeniu na kg masy ciała? Czy w Polsce są prawnie dopuszczone do przeprowadzenia badania kliniczne na dzieciach poniżej 3-go miesiąca życia? Jakie kraje w Europie dopuszczają badania kliniczne na dzieciach poniżej 3-go miesiąca życia? Jakie kraje na świecie dopuszczają badania kliniczne na dzieciach poniżej 3-go miesiąca życia?

## Treść nr 27

Inspekcja przedstawiła taką tezę cyt. „*...Niepożądane odczyny związane ze szczepieniami są w większości **średnio nasilone** i szybko ustępują.*”. Pytania: na jakich formularzach i wg jakich przepisów są zbierane informacje o rozpoznanym **poziomie nasilenia** danego NOP? Wg jakiej skali jest mierzone **nasilenie** objawów i jakie normy ją określają? Czy uśrednianie objawów i tempa ich ustępowania jest wystarczające dla Inspekcji do uzasadnienia bezpieczeństwa szczepionek? Jakie poziomy maksymalnego **nasilenia** objawów występują w ramach zbieranych informacji o poszczególnych NOP? Gdzie znajdują się ogólnie dostępne dane źródłowe oraz raporty zbiorcze, na podstawie których Inspekcja formułuje tezy o poziomie i tempie nasilenia objawów? Jakie mechanizmy gwarantują kompletność i zupełność danych? Jakie mechanizmy gwarantują statystyczną istotność tych danych?

## Treść nr 28

Inspekcja przedstawiła taką tezę cyt. „*....ryzyko powikłań w przebiegu choroby jest daleko większe od ryzyka wystąpienia tych odczynów...*”. Na podstawie jakich badań obejmujących polską populację Inspekcja formułują tą tezę? Wg jakich kryteriów Inspekcja porównuje niebezpieczeństwo poszczególnych powikłań z niebezpieczeństwem poszczególnych odczynów. Dla przykładu jakie miary osiągają:

1.  porównanie lekkiej wysypki jako NOP z ryzykiem uszkodzenia wątroby w wyniku choroby?

2.  porównanie encefalopatii jako NOP z ryzykiem lekkiej wysypki w wyniku choroby?

Rozumiemy, że wiarygodne i statystycznie znaczące porównania ryzyka musiały by obejmować dwie populacje w Polsce – „szczepionych” i „nie szczepionych” a nie „szczepionych” i „mniej szczepionych”. Jakie badania i kiedy były przeprowadzane w Polsce obejmujące populację dzieci nieszczepionych w celu określenia ich stanu zdrowia, i innych wskaźników, na które powołuje się Inspekcja?

## Treść nr 29

Inspekcja przedstawiła taką tezę cyt. „*....przed wprowadzeniem obowiązkowych szczepień przeciwko krztuścowi … W 2010 roku w Kalifornii zmarło przeszło 9 osób. Jednocześnie zmieniła się struktura wiekowa chorujących – na krztusiec przestały zapadać małe dzieci. … Wszelkie zgony miały miejsce później niż 7 dni po szczepieniu ...*”. Przedstawione dane przez Inspekcję wyglądają na fałszywe lub prezentujące fałszywy obraz aktualnej rzeczywistości.

Dane w USA dotyczące szczepień i ich skutków ubocznych są zbierane w bazie danych o nazwie VAERS. Te dane są powszechnie dostępne zarówno w postaci tabelarycznych danych źródłowych jak i narzędzi online do przeszukiwania tej bazy wg rozlicznych kryteriów. Wyszukiwarka tych danych jest dostępna tutaj:

[*http://www.medalerts.org/vaersdb/*](http://www.medalerts.org/vaersdb/)

Wg stanu na dzisiaj w bazie znajduje się 2365 przypadków, gdzie pacjent w wieku 0-13 lat, szczepiony szczepionką przeciw krztuścowi zmarł. Baza nie rozstrzyga oczywiście związku przyczynowo-skutkowego:

![Obrazek](https://github.com/szanitani/szczepienia/raw/master/Argumenty/szczepienia%20za%20i%20przeciw/image14.png)

W przypadku zapytania o dane z Kalifornii, po roku 2010-01-01, dla pacjentów poniżej 13 lat, szczepionych szczepionką przeciw krztuścowi i zmarłych, wg stanu na dzisiaj, system zwraca 8 przypadków:

![Obrazek](https://github.com/szanitani/szczepienia/raw/master/Argumenty/szczepienia%20za%20i%20przeciw/image15.png)

Z tego 5-ro dzieci zmarło następnego dnia po szczepieniu, jedno po 2 dniach, jedno po 18 dniach, dla jednego nie ma takiej informacji. Wszystkie przypadki dotyczą dzieci poniżej 4 miesiąca życia (głównie są to wypadki po szczepieniach w 2 miesiącu życia).

Pytanie dotyczy jakie zmiany w procedurach i działaniu, planuje Inspekcja w świetle tych nowych danych?

## Treść nr 30

Inspekcja przedstawiła taką tezę cyt. „*....wystąpiły do producentów szczepionek o maksymalne wyeliminowanie rtęci, mimo że nie ma żadnych argumentów za ich szkodliwością...*”. Spotkaliśmy się z licznymi opracowaniami wskazującymi na neurotoksyczne działanie rtęci, jej związków oraz metabolitów. Czy osoba wydająca decyzję w naszej sprawie zgodzi się przyjąć odpowiednio przeliczoną do swojej wagi ilość tiomersalu? Jeśli nie tiomersalu to może adjuwantów opartych o kolejną neurotoksynę czyli aluminium wprowadzaną do szczepionek w roli adjuwantu? Informujemy, że byłby to wg naszej wiedzy pierwszy taki przypadek na świecie, że osoba decydująca o szczepieniu czyichś dzieci zgodziłaby się na podanie sobie samej tej substancji. Jesteśmy przekonani, że uda nam się zorganizować media i publikatory oraz panel niezależnych ekspertów, którzy śledziliby dalszy stan zdrowia takiej osoby.

## Treść nr 31

Inspekcja przedstawiła taką tezę cyt. „*....oprócz niektórych szczepionek przeciwko grypie i to tylko tych rozprowadzanych we fiolkach do wielokrotnego użycia timerosal nie jest stosowany w Polsce...*”.

Niemniej był stosowany. Czy Inspekcja wie o aktualnych programach badawczych monitorujących aktualny stan zdrowia polskich dzieci i obecnie dorosłych, które w latach ubiegłych były narażone na działanie tej neurotoksyny? Jeśli tak, to gdzie są wyniki tych badań i czy są one uwzględniane w decyzjach Inspekcji oraz innych organów administracji publicznej?

**Podsumowanie całości:**

W przypadku wydania przez Inspekcję decyzji o kontynuowaniu tej sprawy, oczekujemy wnikliwego rozpatrzenia całego powyższego materiału dowodowego związanego z odpowiedziami na nasze pytania i zawarcie w uzasadnieniu wszelkich danych źródłowych podtrzymujących każdą tezę Inspekcji.
