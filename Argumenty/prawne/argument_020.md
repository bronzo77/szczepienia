# Organ wyznacza zobowiązanemu termin realizacji szczepień.

## Jaki jest kontekst tego argumentu?
Bywa, że PPIS w upomnieniu wyznacza termin realizacji szczepień (np. 7 dni) lub też Wojewoda w swoim postanowieniu wyznacza taki termin (np. 30 dni).

## Co warto zrobić?
Należy dopasować do swojego stanu faktycznego. Dołączyć poniższą argumentację czy to w zarzutach czy w skardze do WSA.

## Źródło?
Lekko przeredagowana treść z forum.

## Treść do wykorzystania.
Art. 15 §1 u.p.e.a wyraźnie wskazuje "*Egzekucja administracyjna może być wszczęta, jeżeli wierzyciel, po upływie terminu do wykonania przez zobowiązanego obowiązku, przesłał mu pisemne upomnienie, zawierające wezwanie do wykonania obowiązku z zagrożeniem skierowania sprawy na drogę postępowania egzekucyjnego, chyba że przepisy szczególne inaczej stanowią. Postępowanie egzekucyjne może być wszczęte dopiero po upływie 7 dni od dnia doręczenia tego upomnienia.*” 

Dopiero po upływie terminu do wykonania obowiązku wierzyciel może przesłać pisemne upomnienie. W przypadku mojego dziecka, Inspektor Sanitarny przesłał upomnienie przed upływem terminu do wykonania obowiązku. W upomnieniu tym, bez właściwości rzeczowej wyznaczył indywidualny termin wykonania szczepienia, który nie ma żadnego związku z obowiązkiem szczepień ochronnych wynikajacym z przepisów u.z.z., ani z prawnie obowiązującymi terminami szczepień, wynikającymi z rozporządzenia MZ.
 
PPIS uznał, że taki indywidualny, bezprawnie wyznaczony w upomnieniu termin szczepienia, jest źródłem obowiązku dla obywatela i że wynika on bezpośrednio z prawa oraz jest prawidłowo zaktualizowany. 

PPIS uznał również, że termin szczepienia bezprawnie wyznaczony w upomnieniu, jest wymagalny i może być podstawą postępowania administracyjnego a następnie egzekucji administracyjnej. 

PPIS uznał błędnie, że osoba uchylająca się od wykonania wyznaczonego w ten sposób terminu szczepienia, jest równocześnie osobą uchylająca się od ustawowego obowiązku szczepień. To w omawianym przypadku nie jest zgodne ze stanem faktycznym, bowiem nie uchylam się od ustawowego obowiązku szczepień mojego dziecka i zamierzam wykonać je w terminach przewidzianych prawem. 

Kontynuując ten błąd, Wojewoda w postanowieniu zażądał wykonania szczepienia w terminie {{30 dni}} od otrzymania postanowienia. Tymczasem Wojewoda również nie ma właściwości rzeczowej, do wyznaczania indywidualnym osobom terminów szczepień ochronnych (poza ogłoszonym stanem epidemii). Wyznaczony przez Wojewodę termin {{30 dni}} na wykonanie szczepienia, nie ma żadnego związku z obowiązkiem szczepień wynikającym z przepisów u.z.z., oraz z precyzującym ten obowiązek rozporządzeniem MZ. Termin ten jest indywidualnie wyznaczony bez właściwości rzeczowej i jako taki nie może być wymagalny.

Właściwość rzeczowa - zdolność do rozpoznawania określonej kategorii spraw - określona jest na podstawie przepisów prawa materialnego. Organy administracji mają obowiązek przestrzegania z urzędu swojej właściwości. 

Inspektor Sanitarny nie może być wierzycielem obowiązku wynikającego z wyznaczonego przez siebie indywidualnego terminu szczepienia osoby zdrowej. Nie istnieją przepisy prawa materialnego, które pozwalałaby Inspektorowi Sanitarnemu na wyznaczanie indywidualnych terminów szczepień osób zdrowych i nakładanie obowiązku dotrzymania takich terminów pod groźbą wszczęcia postępowania administracyjnego lub egzekucji administracyjnej.

Na skutek powyższych błędnych założeń PPIS uznał siebie za wierzyciela, czyli podmiot uprawniony do żądania wykonania 
obowiązku lub jego zabezpieczenia w administracyjnym postępowaniu egzekucyjnym lub zabezpieczającym, w wyniku czego został przekazany do Wojewody TW, który postanowił o wszczęciu postępowania egzekucyjnego. 

Z wyroku NSA II OSK 745/12 cyt. "*Tymczasem, za trafne uznać należy stanowisko dominujące w orzecznictwie i doktrynie, że z określenia zadań danego organu nie wynika automatycznie dlań upoważnienie (kompetencja) do podejmowania określonych czynności lub aktów. Również samo określenie zakresu działania organu nie może stanowić podstawy do działań władczych organu administracji. Działanie organu administracji publicznej musi mieć bowiem konkretną podstawę prawną (normę kompetencyjną, określającą formy prawne, jakimi może się posługiwać organ administracji). Norma kompetencyjna, upoważniająca organ do podejmowania rozstrzygnięcia, powinna co najmniej określać czynność organu, która jest przedmiotem kompetencji (por.: uchwała 7 sędziów NSA z 29.03.2006 r., II GPS 1/06, CBOSA; wyrok NSA z 19.04.2007 r., II GSK 325/06, CBOSA; M. Matczak [w:] System Prawa Administracyjnego. Tom 1, Instytucje prawa administracyjnego, pod red. R. Hausera, Z. Niewiadomskiego, A. Wróbla, Warszawa 2010, s. 375-376).*” 

PPIS również błędnie uznał strone za zobowiązaną, a więc osobę prawną albo jednostkę organizacyjną nieposiadającą osobowości prawnej albo osobę fizyczną, która nie wykonała w terminie obowiązku o charakterze pieniężnym lub obowiązku o charakterze niepieniężnym. 

Nie jestem osobą zobowiązaną, gdyż przewidziany prawem termin wykonania obowiązkowego szczepienia mojego dziecka, nie został przekroczony. Zamierzam wykonać go w terminie przewidzianym prawem, zawartym w Rozporządzeniu Ministra Zdrowia. 

Ani Inspektor Sanitarny, ani inny organ administracji publicznej, nie ma właściwości rzeczowej do wyznaczania indywidualnych terminów szczepień lub wizyt u lekarza, dla osób zdrowych.

Wniosek złożony u Wojewody, przez Inspektora Sanitarnego, odnoszący się do terminu szczepienia wyznaczonego w upomnieniu, wyznaczonego bez właściwości rzeczowej- nie może być podstawą egzekucji administracyjnej. Tytuł wykonawczy, wystawiony na podstawie upomnienia, które zawierało termin wykonania obowiązku wyznaczony bez właściwości rzeczowej, również nie jest zgodny z obowiązującym prawem. 

Podobną wadę zawiera również postanowienie Wojewody, w którym żąda on wykonania obowiązku szczepień w ciągu {{30 dni}} od dnia otrzymania postanowienia. Wojewoda nie posiada właściwości rzeczowej do wyznaczania indywidualnych terminów szczepień osób zdrowych (poza ogłoszonym stanem epidemii).

Obowiązek szczepienia mojego dziecka wynika bezpośrednio z przepisów prawa, a prawem wyznaczony (w rozporządzeniu ministra Zdrowia) termin jego wykonania nie upłynął. Nie ma więc powodów aby traktować mnie jako osobę zobowiązaną w rozumieniu u.p.e.a 

Nie ma też powodów prawnych ani medycznych, aby wyznaczać mojemu dziecku indywidualne terminy szczepień ochronnych. Niniejsze postępowanie egzekucyjne nie dotyczy więc ustawowego obowiązku szczepień wynikającego bezpośrednio z prawa, a niedotrzymania terminu szczepienia indywidualnie wyznaczonego dla mojego dziecka, przez Inspektora Sanitarnego.
 
Powoływanie się w niniejszym postanowieniu, na art.5 pkt ust 1 lit b u.z.z nie ma związku z prowadzonym postępowaniem administracyjnym i egzekucyjnym. W myśl tej ustawy, osoby przebywające na terytorium RP, mają obowiązek poddania się szczepieniom ochronnym "*na zasadach określonych w ustawie*". Ustawa ta nie określa, że możliwe jest wyznaczanie indywidualnych terminów szczepień obowiązkowych dla osób zdrowych. Terminy szczepień ochronnych w myśl ustawy, precyzuje wyłącznie rozporządzenie Ministra Zdrowia. W sprawie mojego dziecka, terminy te nie zostały przekroczone.
